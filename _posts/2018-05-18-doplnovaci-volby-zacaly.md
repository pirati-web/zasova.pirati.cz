---
layout: blog
category: CLANKY
title: 'Doplňovací volby do Senátu začaly. Kampaň Aleše Fuksy táhli dobrovolníci'
date: 2018-05-18T11:00:00.032Z
author: Marek Houser
authorId: marek.houser
image: /assets/img/posts/AFbanner2.png
tags: 'Senát Senát-78 Zlín'
---
Volební místnosti v senátním obvodu 78 (Zlín) se otevřely a voliči mohou vyrazit k urnám zvolit nástupce Františka Čuby, který na svou funkci v únoru rezignoval. Piráti do boje vyslali novináře [Aleše Fuksu](https://www.alesfuksa.cz){:target="_blank"}. "V Senátu i mimo něj bych rád spojoval lidi, kteří to myslí s naší malou zemičkou dobře. Ne je rozděloval, jak je teď běžným zvykem. Byl bych rád prodlouženou rukou pro ty, kteří ve svém zvoleném zástupci vidí sami sebe, jen s rozšířenými možnostmi. Mezi lidmi bych také rád dosáhl zvýšení důvěry v samotnou horní komoru. Aby oni sami pochopili, jakou má Senát v ruce moc. Zatím ji má, alespoň co do názoru řady lidí, moc malou, ale je to proto, že není mediálně příliš vidět. Když se dostanu na post senátora, budou lidé kolem mne (třeba na sociálních sítích) vědět každý den, co ta práce obnáší. A nejen na půdě Senátu, ale hlavně ve zlínské kanceláři, kde bych se chtěl setkávat s lidmi a být pro ně obvodním ombudsmanem," říká pirátský kandidát, který by rád nahradil Františka Čubu, jenž v Senátu nezanechal pozitivní stopu. "Naposledy se účastnil zasedání 24. srpna 2016. Pak už chyběl z různých zdravotních důvodů. Nebýval často k zastižení ani ve své senátorské kanceláři ve Zlíně, kde jsem ho i já v rámci výkonu své práce několikrát hledal. Co si o tom myslet... Že je to špatně. Zneužil voliče ke svému prospěchu. A neměl jako správný chlap koule na to rezignovat dříve. Přeji tomuto starému pánovi klid a pohodu při důchodu," dodává mimo jiné Aleš Fuksa v [rozhovoru](https://zlinsky.pirati.cz/aktuality/rozhovor-s-kandidatem-alesem-fuksou.html){:target="_blank"} pro pirátský web.

Volební víkend je vyvrcholením několikatýdenní náročné kampaně. Ta se po pirátsku tradičně opírala o angažovanost dobrovolníků. "Roznesli jsme v ulicích i do schránek téměř 50 000 tištěných Pirátských listů, udělali jsme pro veřejnost i za účasti Ivana Bartoše či Olgy Richterové velmi povedenou akci ve zlínském parku a Aleš osobně objel všechny obce v celém obvodu. Za to si všichni kolegové i dobrovolníci zaslouží obrovskou pochvalu. Kontaktní kampaň se vším všudy. Jsem si jistý, že žádný jiný kandidát neměl za zády takovou podporu odhodlaných lidí, když nepočítáme najaté agentury a zaplacené brigádníky. Znovu jsme se obešli bez billboardů a jiných velkých reklamních ploch. Mezi největší investice patřily online reklama, merchandise v čele s propiskami či zapalovači, plocha na jednom z autobusů DSZO a letáky v dalších těchto vozech. Celkově nás kampaň vyšla na cca 120 tisíc korun. Nepotřebujeme utrácet statisíce či miliony, umíme si to odmakat jinak," vyjmenovává předseda krajského sdružení Pirátů a manažer kampaně Marek Houser. Do pomoci kandidátovi se přitom zapojili Piráti a příznivci z místních sdružení ze Zlína, Kroměříže, Vsetína i Uherského Hradiště. "Po loňském úspěchu je vidět, jak se stupňuje odhodlání měnit politiku a že Piráti a Pirátky táhnou za jeden provaz," přikyvuje Houser. Aleš Fuksa tak má citelnou podporu všech aktivních Pirátů v kraji, kteří věří v jeho úspěch.

Na případnou spolupráci mezi parlamentními patry se těší pirátský poslanec ze Zlínského kraje [František Elfmark](http://www.frantisekelfmark.cz){:target="_blank"}. "Jsem rád, že náš „pirátský“ kandidát do Senátu je právě Aleš Fuksa. Devatenáct let se věnuje ve Zlínském kraji novinařině a i díky tomu je to člověk s velkým rozhledem. Neslibuje vzdušné zámky, nemaže med kolem úst. Věřím, že s jeho nasazením a pracovitostí společně můžeme náš kraj zviditelnit a více otevřít lidem. Těším se na spolupráci," věří v úspěch Aleše Fuksy. V případě zvolení by mohl pirátský kandidát posílit vazbu mezi Sněmovnou a Senátem a pomoci nejen s [hlídáním](http://www.alesfuksa.cz/program.html){:target="_blank"} svobody slova a demokracie, ale také s prosazováním pirátských myšlenek.

Teď je to na vás! Běžte 18. a 19. května k volbám!

- - -
