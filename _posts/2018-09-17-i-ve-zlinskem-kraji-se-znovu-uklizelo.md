---
layout: blog
category: CLANKY
title: 'Opět jsme se připojili k projektu "Ukliďme svět, ukliďme Česko!"'
date: 2018-09-17
author: Yveta Martinková
authorId: yveta.martinkova
image: /assets/img/posts/uklid2018.jpg
tags: 'úklid zlínský-kraj'
---
V sobotu 15. září, při příležitosti celosvětového dne úklidu, nás také zasáhla zelená vlna, stejně jako celou naši planetu. Vrhli jsme se do úklidů pod záštitou organizace Ukliďme svět, ukliďme Česko a naše pirátské úklidy startovaly v deset hodin dopoledne. Piráti vyrazili hned do 4 lokalit Zlínského kraje. Zlínští Piráti uklízeli ve Zlíně a Vizovicích, kde nasbírali přes 120 kg odpadu. Piráti z Valašského Meziříčí uklízeli v parku Kozina v Rožnově pod Radhoštěm a jimi nasbíraný odpad vážil asi 70 kg. A o největší pozdvižení se postaralo kroměřížské sdružení, které nasbíralo úctyhodných 150 kg odpadu (!!!) a k tomu pár krabiček nábojnic do samopalu navíc. Na místo byla přivolána Policie ČR.

Všechen náš pirátský odpad o váze skoro 400 kg byl odvezen na sběrná místa, sběru se zúčastnilo celkem 69 dobrovolníků, z toho 12 dětí.

Přikládáme reporty z jednotlivých míst...

Piráti z Kroměříž: "Včerejší úklid Medkových rybníků, který zorganizovali Piráti Kroměříž v rámci celostátní akce Ukliďme Česko!, byl o něco dobrodružnější než úklidy předchozí. Kromě přibližně 150 kg sesbíraného odpadu – kovu, skla, úlomků dlažby, obkladaček, pneumatiky a hrnce, ale hlavně plastů  nás totiž „tam za vodou v rákosí“ čekalo i pár krabiček starých, pravděpodobně samopalových nábojů. Po ohlášení nálezu se tedy našeho sběru zúčastnilo i několik příslušníků Policie ČR.

Úklidu se zúčastnilo 7 Pirátčat, 12 velkých Pirátů a jedna odvážná nePirátka. Dobrá věc se podařila a účastníky potěšila. Někteří úklid spojili se sběrem kaštanů, jiní se sběrem hub na odpolední smaženici. Úklid Medkových rybníků uzavírá sérií úklidů, kterou letos Piráti Kroměříž v našem městě zorganizovali. Uklidili jsme Bágrák, uklidili jsme lokalitu Billa – Slovan, Zachar a teď Medkovy rybníky. Těšíme se na další rok, kdy se nejen opět zapojíme do celostátních úklidů, ale budeme uklízet i v rámci vlastních akcí."

Piráti z Vizovic a Zlína: "S dobrovolníky jsme se sešli v 9 hodin na Masarykově náměstí, kde jsme rovnou začali s úklidem na autobusovém nádraží. Pokračovali jsme dál kolem městského úřadu, vyčistili jsme prostor za kulturním domem a pokračovali ulicemi Sadová, Prostřední a Růžová ke školnímu hřišti. Následně jsme se přesunuli a uklízeli na fotbalovém hřišti. Novou ulicí jsme se dostali na Růžovou a kolem pečovatelského domu po Pardubské směrem k náměstí. Abychom stihli část odpadu odevzdat do sběrného dvora, pokračovali jsme s úklidem ulicí Štěpskou. Od sběrného dvora jsme se vydali uklízet prostor kolem sokolovny (hlavně za sokolovnou, hřiště). Zpět do centra, kde jsme úklid 13:30 ukončili, jsme se dostali ulicí Slušovskou.

Nejvíce znečištěné byly veřejné prostory na Masarykově náměstí, za kulturním domem, hřiště u horní (nové) školy, prostor bývalé tržnice a okolí sokolovny.
Odpad tvořily z 50 % nedopalky od cigaret (což pokládáme u nás ve Vizovicích za největší problém), dále plastové láhve (hlavně za sokolovnou) a drobnější odpad typu obaly, sáčky a plechovky.
Měli jsme radost, že i v tak malém počtu dobrovolníků jsme dokázali za čtyři a půl hodiny zvládnout tolik práce. Tak v dubnu zase :)"

Piráti z Valašského Meziříčí: "Vyrazili jsme sbírat na břehy Rožnovské Bečvy. A nasbírali jsme přes 150 kg odpadu ve 3 lidech!"

- - -
