---
layout: post
category: CLANKY
title: Děkujeme za vaše hlasy. Piráti mají tři europoslance.
date: 2019-05-27T10:00:00.032Z
author: Libor Adámek
authorId: libor.adamek
image: posts/eu2019dekujeme.png
tags:
- volby-do-eu
---
Ve volbách do Evropského parlamentu získala Česká pirátská strana tři mandáty. Poprvé tak získala mandáty v Evropském parlamentu a zároveň se čeští Piráti stali nejúspěšnější pirátskou stranou v Evropě. 

„Děkuji všem, kteří se rozhodli volit a podpořit Piráty a také těm, kteří se podíleli na kampani, ať už jde přímo o kandidáty nebo stovky dobrovolníků. Volební účast oproti evropským volbám vzrostla o deset procent. Oproti parlamentním volbám jsme posílili o čtyři procenta. A byť jsme nedosáhli vytyčeného výsledku v podobě čtyř mandátů, voliči nám dali důvěru, která nás zavazuje k další práci,“ komentoval předseda Pirátů Ivan Bartoš výsledky evropských voleb.

V Rožnově jsme získali 13,7 % hlasů a oproti Parlamentním volbám jsme tak posílili o 2 %.<br> 
Nejvíce hlasů jsme dostali na sídlišti Lázy 18,9 %, na sídlišti 5.května 16,8 % a v Tylovicích 16,2 %.<br>
Na sídlišti Lázy jsme se také umístili u voličů na prvním místě.<br>
<br>
Ve Zlínském kraji ve velkých městech jsme získali nejvíce hlasů v Rožnově p.R. 13,7 %, dále pak ve Zlíně 13,3 % a ve Valašském Meziříčí 12,9 %.<br>
Z vesnic jsme měli nejlepší výsledek v Mštěnovicích a Přílukách u ValMezu, kde jsme získali dokonce 36,4 % a 34,5 % hlasů.<br><br>Zároveň nás těší, že v České republice převážily hlasy pro demokratické, proevropsky smýšlející strany, což nám dává naděje pro budoucnost naší země.


> „Pro evropské volby jsme představili kvalitní program a kompetentní kandidáty s patřičnou odborností. V programu jsme identifikovali zásadní problémy, s nimiž se Evropská unie potýká. Evropa potřebuje systematicky řešit témata, jako je reforma autorských práv, daňové ráje a zastropování zemědělských dotací. Voličům, kteří nás podpořili, patří náš dík,“ uvedl po oznámení konečných výsledků lídr pirátské kandidátky Marcel Kolaja.

> „V evropském parlamentu budeme hájit nejenom národní, ale i celoevropský program Pirátů. Doufáme, že se naše práce promítne v dalších volbách a Piráti budou posilovat v Evropě podobně, jako se to daří Pirátům v České republice,“ sdělila nově zvolená europoslankyně a předsedkyně Evropské pirátské strany Markéta Gregorová.

> „Děkuji voličům za vloženou důvěru. Politické zemětřesení v Bruselu dělá z Pirátů zajímavé partnery pro ostatní politické strany. Věřím, že se nám díky tomu podaří znovu otevřít otázku směrnice o copyrightu, daňových rájů a dalších pro nás důležitých témat při nastávajícím jednání o složení Evropské komise,“ uvedl Mikuláš Peksa, zvolený ze třetího místa kandidátky.


- - -
