---
layout: post
category: CLANKY
title: Piráti v Pardubickém kraji představují čelo kandidátky do krajských voleb
date: 2019-11-18T18:00:00+0200
tags: 
    - Krajské-volby-2019
    - tiskova-zprava
author: Piráti Pardubického kraje
image: articles/2019/devitka1.png
---

**V druhém listopadovém týdnu si Piráti v Pardubickém kraji zvolili čelo své kandidátní listiny do krajských voleb. Volba probíhala tradičně prostřednictvím internetového hlasování a do obsáhlé rozpravy na pirátském fóru se zapojila většina členů. Ti si vybrali devítku osobností, které se v příštím roce budou snažit oslovit voliče a získat co nejvyšší počet mandátů v krajském zastupitelstvu.**

Lídrem pirátské kandidátky je předseda Krajského sdružení a zastupitel Chrudimi **Daniel Lebduška**.
Vystudoval Karlovu Univerzitu a od roku 2013 působí na různých pozicích v marketingu. V současnosti je výkonným ředitelem společnosti IPC Team - a zabývá se především online marketingem.


Dvojkou na kandidátce se stal **Filip Mezera**, který pracuje jako datový analytik v oblasti financí a je zastupitelem v Sezemicích, kde trénuje mládež fotbal. Na třetím místě piráti zvolili systémového administrátora, zastupitele obce Radhošť a drobného chovatele **Andreje Ramašeuského**. Čtyřkou pirátské kandidátky je svitavská zastupitelka a učitelka **Líba Vévodová**. První pětku uzavírá IT správce systémů, auditor a českotřebovský zastupitel **Jiří Ducháček**, který má v gesci dopravu a bezpečnost.


Následující v pořadí je pardubická zastupitelka věnující se sociální oblasti a kultuře **Lenka Španihelová**. Další ženou je **Andrea Linhartová**, jež se věnuje problematice zdravotnictví. Následuje **Jaroslav Lainz**, speciální pedagog věnující se žákům s výchovnými problémy a intervenčním programům ve školách. Devítičlenné čelo pirátské kandidátky uzavírá **Matěj Karas**, odborník v oblasti koordinace sociálních služeb a meziresortní spolupráce.

První devítce kandidátů do krajských voleb již vyjádřil svou podporu pirátský poslanec **Mikuláš Ferjenčík**.
>„Mám radost, že si členové Pirátů na kandidátku zvolili různorodé osobnosti ze všech okresů Pardubického kraje a těším se na volební kampaň, do které se osobně zapojím stejně jako v komunálních volbách.“


*Toto je oficiální tisková zpráva Pirátů v Pardubickém kraji.*
