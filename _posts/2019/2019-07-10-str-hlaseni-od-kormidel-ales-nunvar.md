---
layout: post
category: CLANKY
title: Středeční hlášení od kormidel - Aleš Nunvář
date: 2019-07-10T14:00:00+0200
tags: 
    - rozhovor
    - zastupitel
author: Piráti Pardubického kraje
image: articles/2019/rozhovory/anunvar/anunvar1.jpg
---

**Je tu další díl seriálu rozhovorů s našimi zastupiteli v Pardubickém kraji. Pátým osloveným je Aleš Nunvář, který je zastupitelem, radním a místostarostou města Chrudimi. V jeho gesci jsou odbory investic a životního prostředí a je určeným zastupitelem pro uzemní plán.**

**Aleši, představ se nám.**

Vzděláním jsem strojní inženýr, původní profesí konstruktér, který se po letech praxe přeorientoval na projektový management. Rád cestuji a měl jsem to štěstí, že jsem mohl pobývat v zahraničí jak studijně, tak pracovně. Koníčků mám víc, ale za všechny zmíním jógu, která mi už léta zlepšuje život. I proto vedu kurzy jógy a meditací pro veřejnost. Také provozuji psychoterapii, která mě velmi baví a studuji ji. Jsem ženatý a s rodinou a psem si spokojeně žijeme v malém domku v Chrudimi. 

{% asset 'articles/2019/rozhovory/anunvar/anunvar2.jpg' magick:resize='751x422^' 
magick:gravity='center' magick:crop='751x422+0+0' alt='Aleš Nunvář' %}

**Jak vnímáš život v naší republice?**

Pozitivně. Z globálního pohledu máme velké štěstí, kde jsme narodili. Žijeme ve stabilním a krásném koutě planety a neohrožují nás přírodní katastrofy. Klima je příjemné, ale zároveň se tu pestře střídají čtyři roční období, z nichž každé má své kouzlo. Osobně doceňuji i fakt, že u nás fakticky nežije nebezpečná zvěř či hmyz. Říkám to z pohledu člověka, který rád čas od času stráví noc u ohně v přírodě. 
Ekonomicky a politicky máme štěstí též. Oceňuji to o to víc, že si čas před sametovou revolucí, byť očima dítěte, pamatuji. To ale neznamená, že si neuvědomuji složitost období, kterým jako stát aktuálně procházíme. Na jedné straně vidíme prezidenta, který nedodržuje ústavu, na straně druhé trestně stíhaného premiéra. To jsou věci, se kterými zásadně nesouhlasím. Ale já vidím i pozitivní aspekty současné společnosti. Je to zejména vzestup občanské společnosti a obroda politiky jako takové, a to hlavně mezi mladšími lidmi. Vždyť rozmach Pirátů je toho nejlepším důkazem.

{% asset 'articles/2019/rozhovory/anunvar/anunvar3.jpg' magick:resize='751x422^' 
magick:gravity='center' magick:crop='751x422+0+0' alt='Aleš Nunvář' %}
*Autor fotografie Šimon Skála*

**Jak se změnil Tvůj život poté, co jsi se stal místostarostou Chrudimi?**

No hodně. Již z mých minulých zaměstnání jsem byl na pracovní vytížení a stres zvyklý. Já sám se stavím do vedoucích rolí a přijímám zodpovědnost s tím spojenou. Ale největší rozdíl z pozice manažera v komerční sféře je, že tato role nekončí s koncem pracovní doby. Kamkoliv přijdu, tak jsem prostě místostarosta a je jedno kde to je: na radnici, na ulici, při nákupu v supermarketu či o víkendu s kamarády. Lidi mě poznávají a ptají se. To je můj současný život 24 hodin denně a 7 dní v týdnu.
Jsem samozřejmě nadšený z toho, co se nám v Chrudimi povedlo. Vděčíme za to jak Pirátům na celostátní úrovni, tak i nasazení přímo zde ve městě. Z nejbližších kolegů musím zmínit především Pavla Štěpánka. Máme možnost spoustu věcí pozitivně ovlivnit, změnit či nastartovat. Osobně bojuji především s vlastním perfekcionismem, protože všechno nelze změnit hned. Musím se učit trpělivosti i brát ohled na vlastní síly.

{% asset 'articles/2019/rozhovory/anunvar/anunvar4.jpg' magick:resize='751x422^' 
magick:gravity='center' magick:crop='751x422+0+0' alt='Aleš Nunvář' %}

**Jak se Ti žije v Chrudimi?**

Výborně. Chrudim má velmi výhodnou polohu. Je odtud blízko do přírody a do Železných hor, ale i do práce. Mám na mysli pardubicko-hradeckou aglomeraci s velmi nízkou nezaměstnaností. Nad to všechno je Chrudim výjimečně krásným a městem s vlastní historií. Má i velmi příhodnou velikost – i když je to město, skoro všichni se znají. 
Mám to štěstí, že vzhledem ke své předchozí manažersko-investiční praxi jsem si mohl vzít na starost investice města. Primárně se tedy starám o investiční projekty, které mají za cíl především správné fungování, rozvoj a celkové zkrášlení našeho města.

**Co bys vzkázal našim voličům a občanům?**

Především děkuji občanům za důvěru a podporu v tom, že změna v Chrudimi byla nezbytná. Rád bych je vyzval, ať nám pomohou aktivně. V Chrudimi je nás víc. Nejen Piráti, ale i naši aktivní příznivci, kteří se sami přihlásili a pomáhají nám např. v komisích města. Tímto zvu každého, kdo by mohl a chtěl  v rámci své odbornosti a ve svém volném čase pomoci tak, jak může.
Protože my jsme ta generace, která může přispět k pozitivní změně. A jak se říká, my jsme Ti, na které jsme čekali. A samo se to neudělá. Kontaktujte nás a domluvíme se, jak můžete být platní i vy. Kontakt na mě je *ales.nunvar@pirati.cz* a mobil *608 530 251*. Díky a ahoj!

{% asset 'articles/2019/rozhovory/anunvar/anunvar5.jpg' magick:resize='751x422^' 
magick:gravity='center' magick:crop='751x422+0+0' alt='Aleš Nunvář'%}


**Další rozhovory z cyklu Středeční hlášení od kormidel:**

[Daniel Lebduška][11], [Lenka Španihelová][12], [Vojtěch Fadrný][13], [Zbyněk Ruda][14], [Ondřej Karas][16], [Líba Vévodová][17], [Andrej Ramašeuski][18], [Pavel Štěpánek][19], [Ivana Böhmová][20]

[1]: https://pardubicky.pirati.cz/lide/ivana-bohmova/
[2]: https://pardubice.pirati.cz/tiskove-zpravy/dostupne-bydleni-i-vzdelavani-to-jsou-temata-pardubickych-piratek/

[11]: https://pardubicky.pirati.cz/tiskove-zpravy/str_hlaseni_od_kormidel_d_lebduska/
[12]: https://pardubicky.pirati.cz/tiskove-zpravy/str_hlaseni_od_kormidel_l_spanihelova/
[13]: https://pardubicky.pirati.cz/tiskove-zpravy/str_hlaseni_od_kormidel_vojta_fadrny/
[14]: https://pardubicky.pirati.cz/tiskove-zpravy/str_hlaseni_od_kormidel_zbynek_ruda/
[15]: https://pardubicky.pirati.cz/tiskove-zpravy/str-hlaseni-od-kormidel-ales-nunvar/
[16]: https://pardubicky.pirati.cz/tiskove-zpravy/str-hlaseni-od-kormidel-ondrej-karas/
[17]: https://pardubicky.pirati.cz/tiskove-zpravy/str-hlaseni-od-kormidel-liba-vevodova/
[18]: https://pardubicky.pirati.cz/tiskove-zpravy/str-hlaseni-od-kormidel-andrej-ramaseuski/
[19]: https://pardubicky.pirati.cz/tiskove-zpravy/str-hlaseni-od-kormidel-pavel-stepanek/
[20]: https://pardubicky.pirati.cz/tiskove-zpravy/str-hlaseni-od-kormidel-ivana-bohmova/