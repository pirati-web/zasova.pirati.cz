---
layout: post
category: CLANKY
title: 'Čtvrteční hlášení od kormidel - Vratislav Krejčíř'
date: 2019-08-08
author: Jaromír Horký
authorId: jaromir.horky
image: posts/vratislav1.png   
tags: 
- zlinsky-kraj
- vratislav-krejcir
- kromeriz
- rozhovor
---

Čtvrteční hlášení od kormidel. Tak se jmenuje seriál rozhovorů s našimi zastupiteli v celém Zlínském kraji. Každý čtvrtek vám přinášíme zajímavé rozhovory s lidmi, kteří pracují pro vaše města a jsou součástí Pirátské strany.

*Dnes jsme vyzpovídali místostarostu Kroměříže a předsedu zdejšího mistního sdružení Pirátů, Vratislava Krejčíře.* 

**Vraťo, pověz nám něco o sobě.**

Je mi 37 let, jsem rodák z Kroměříže, mám 2 krásné děti a manželku. Celý můj dosavadní život se točil kolem IT, kdy jsem pracoval jak v malých lokálních firmách, tak ve velké korporaci, a nakonec pro místní firmu s mezinárodním působením. Mám za sebou 17 let praxe, která mi dala mnohé, nejen pracovní zkušenosti. Věnuji se ve volném čase hlavně rodině, občas mi zbude i čas na veterány nebo motorku. 

![Vratislav Krejčíř](https://zlinsky.pirati.cz/assets/img/posts/vrata1.jpg)

**Jak se ti žije v Kroměříži?**

Pár let jsem pobýval v jiných městech, ale zjistil jsem, že Kroměříž je to jediné město, kde chci žít a pracovat. No a najednou se stalo, že mám tu možnost rozhodovat o ní a žít s ní každý den. Ač bydlím cca 5 km od centra Kroměříže, tak když vyjdu na konec naší zahrady, mám výhled na celou Kroměříž. Je to jeden z nejhezčích pohledů a pocitů, mít před sebou tohle krásné město „jako na dlani“. 

**Změnil se Tvůj život potom, co jsi se stal zastupitelem. Jak tě vnímají lidé?**

Popravdě jsem přestěhoval svou kancelář asi o 200 metrů z Riegrova náměstí na Velké náměstí, tak to takový skok nebyl. Ale zajisté změnil, je to velká změna, odtrhnout se od monitoru a jít rozhodovat o městě. Jsem za to ale nesmírně rád, moc mě to baví a jsem vděčný za tuto možnost. Samozřejmě to nejsou jen radosti, ale spíše starosti. Politika není pro každého. Mnoho lidí obdivuje, že jsem do toho šel. Spousta je ale na té druhé straně, ač prostě není co závidět. Jelikož se nám Pirátům ale daří, tak chápu, že jsem mnohým trnem v oku.

![Vratislav Krejčíř](https://zlinsky.pirati.cz/assets/img/posts/vrata3.JPG)

**Na čem zrovna pracuješ v zastupitelstvu? Co se u vás už povedlo dotáhnout do konce?**

Zpracoval jsem takový přehled, co se nám jako Pirátům z našeho programu [povedlo]( https://kromeriz.pirati.cz/aktuality/pulrocni-vysvedceni-aneb-jak-pirati-na-radnici-pracuji.html), je toho myslím spousta. Nemůžeme ale zůstat stát, musíme jít dál, dotahovat další věci do konce. Co mě čeká a na čem teď pracuji s dalšími lidmi, jak z Pirátů, tak za podpory koalice je například webový portál města, který by měl obsahovat všechny prostředky pro participaci (ankety, dotazníky, rozpočet), tak abychom s občany dokázali lépe komunikovat a porozumět jejich potřebám. Samozřejmě se na to dívám trochu šířeji, chci, aby toho uměl spoustu dalšího a byl navázán i na státní portál občana atd. Dále chci do konce prázdnin zpracovat koncepci parkování v Kroměříži. Je to obrovské slabé místo našeho města, a to je potřeba to změnit. 

**Co bys na závěr vzkázal všem našim voličům a občanům?**

Aby si hlavně užívali života, neřešili malichernosti a zaměřili se na to, co je v životě důležité. Jsme tu opravdu jen jednou, čas utíká a je potřeba se dívat na svět pozitivně. Věnovat svůj čas tomu, co nám přináší radost, své rodině, přátelům a koníčkům.  Rozhodně jim chci poděkovat za to, že nám dali podporu a věří nám, my vám to všechno vrátíme. Přišli jsme to změnit, my musíme změnit politickou kulturu, půjde to pomalu, ale půjde.  

![Vratislav Krejčíř](https://zlinsky.pirati.cz/assets/img/posts/vrata2.JPG)

---
