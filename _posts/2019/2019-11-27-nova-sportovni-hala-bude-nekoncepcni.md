---
layout: post
category: CLANKY
title: Nová sportovní hala ve Valašském Meziříčí bude nekoncepční, Piráti jsou proti
date: 2019-11-27
author: Jaromír Horký
authorId: jaromir.horky
image: posts/halavm.jpeg  
tags: 
- valmez
- denis-rychtar
- zastupitelstvo 
- hala


---

Piráti ve Valašském Meziříčí v čele se zastupitelem Denisem Rychtarem byli  od počátku skeptičtí k celkovému postupu přípravy a vizualizace nové sportovní haly. Již od začátku se přiklání k efektivnější variantě v areálu Kasáren oproti schválené variantě areálu ISŠ.
 
Pro Piráty jsou hlavními parametry priority občanů a sportovních klubů. Pokud by byla hala umístěna v areálu kasáren, tak by sportovci mohli lehce využít i rekonvalescenční možnosti díky blízkému krytému bazénu, který je na přilehlé trase MHD. Zdali by pak správa haly připadla městské společnosti ST Servis, mohli být veškeré sportoviště pohromadě, a navíc i přesuny zaměstnanců by byly jednodušší.
Další výhodou, která připadá v potaz, je právě také vlastnictví haly. To by v případě umístění haly v areálu kasáren připadlo městu, avšak u schválené varianty bude vlastníkem a spoluinvestorem Zlínský kraj.
 
Jestliže by halu vlastnilo město, mohli zastupitelé uvažovat o možnosti dvou hřišť v jedné budově, aby nedošlo k obdobnému pochybení jako na Vsetíně, kde nyní musí stavět druhou halu za více než 200 mil. korun. Přičemž se však na rozdíl od našeho města rozhodli vyhlásit architektonickou soutěž s koncepcí uměrným potřebám města. Valašské Meziříčí mohlo využít k financování architektonické soutěže z jednoho dotačního titulu a následně požádat o dotaci na realizaci stavby, která lze čerpat až do výše 40 milionů, bohužel tak však neučinilo.
 
_“Mohli jsme mít novou moderní halu s elegantním a efektivním vzhledem. Kraj by ušetřil přes 100 mil. korun a město tak mohlo požádat o spolufinancování důležitějších projektů, jako je třeba autobusový terminál. Mrzí mě, že původní návrh neprošel o jediný hlas,”_ ukončil pirátský zastupitel Denis Rychtar.

---
