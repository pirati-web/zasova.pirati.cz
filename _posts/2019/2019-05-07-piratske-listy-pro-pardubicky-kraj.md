---
layout: post
category: CLANKY
title: Stáhni si Ivana Bartoše ve 3D a s ním i Pirátské listy pro Pardubický kraj
date: 2019-05-06T20:00:00+01:00
tags: 
    - Pardubice
    - EU
    - Volby
author: Piráti Pardubického kraje
image: articles/2019/3divan.png
---


Pirátské listy k volbám do Evropského parlamentu vyšly rovnou v 15 regionálních mutacích o celkovém nákladu 735 tisíc kusů. A protože Piráti podporují technologický rozvoj, tak ani s předvolebními tiskovinami nezaostávají, když Pirátské listy nabízejí včetně rozšířené reality.

Piráti opět přicházejí s něčím novým a není to červená čepička. O tom se může přesvědčit každý, kdo vlastní smartphone s foťákem a namíří ho na AR kód umístěný na první straně předvolebních novin. Následně se přímo u vás v obývacím pokoji, kanceláři nebo v restauraci na stole zjeví mluvící 3D animovaná postavička předsedy České pirátské strany Ivana Bartoše. 

Kromě zábavy s technologií rozšířené reality nabízí Pirátské listy Pardubického kraje i množství užitečných informací a článků z pera místních sdružení. Dále v nich najdete přehled kandidátů na europoslance, 20 pirátských programových priorit nebo třeba křížovku. Nechybí ani rozhovor s kandidátem číslo 21 do Evropského parlamentu Jiřím Jansou.

A jestli jste se ještě s tištěnými pirátskými novinami letos nesetkali, můžete si je stáhnout ve formě PDF.

[PIRÁTSKÉ LISTY PRO EUROVOLBY 2019 - PARDUBICKÝ KRAJ](https://drive.google.com/file/d/1bkObOWoXNmOdb2vvDgrh5SaD4kN7Cq1A/view)

