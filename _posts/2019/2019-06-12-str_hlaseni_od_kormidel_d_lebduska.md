---
layout: post
category: CLANKY
title: Středeční hlášení od kormidel - Daniel Lebduška
date: 2019-06-12T21:00:00+0200
tags: 
    - rozhovor
    - zastupitel
author: Piráti Pardubického kraje
image: articles/2019/rozhovory/dlebduska/dan1.png
---

**Středeční hlášení od kormidel. 
Tak se jmenuje nový seriál rozhovorů s našimi zastupiteli v Pardubickém 
kraji. Každou středu vám budeme přinášet zajímavé rozhovory s lidmi, 
kteří pracují pro vaše města a jsou součástí Pirátské strany.**


*Prvním pirátským zastupitelem, kterého
 jsme vyzpovídali, je Daniel Lebduška. Dan je mimo jiné i předsedou 
krajského sdružení a dlouhodobým členem Pirátů.*



Dane, představ se nám.


Starám se o tři děti, i manželku mám. A 
zrovna teď pro ně ve volných chvílích stavím vlastními silami na zahradě
 bazén. Pracuji jako výkonný ředitel mezinárodní společnosti.  Abych 
toho neměl málo, tak do toho ještě podnikám jako marketingový konzultant
 a provozuji internetový obchod. No, a když si už udělám volno, tak si 
jako fanoušek piva, vařím pro sebe vlastní pivo. Je to můj velký 
koníček, o kterém dokážu povídat hodiny.


**Jak hodnotíš situaci ve světě?**


Je skvělý, že si můžeme užívat nejdelší 
období míru, které kdy v Evropě v novodobých dějinách bylo. Byl bych 
rád, kdyby se v tomhle nic zásadního neměnilo. Ale bohužel je na světě 
mnoho vládců, kteří si myslí, že jejich názor je ten pravý a kolem toho 
vzniká zbytečné tření. V poslední době můžeme vidět toto tření mezi 
Čínou a Spojenými státy. Mezi těmito velmocemi probíhá obchodní válka, 
která by se časem mohla rozrůst do rozsáhlejších konfliktů, a to nikdo z
 nás nechce.


Na druhou stranu zase vidím, že se ve světě
snižuje počet lidí, kteří žijí v extrémní chudobě.  Zlepšil se přístup k
 pitné vodě a celkově, díky globálnímu ekonomickému růstu, se snad lidé mají lépe.


**Jak vnímáš život v naší republice?**


Včera byla demonstrace na Václavském 
náměstí v Praze, že? Samozřejmě, že vím o co jde. “A je to velký 
špatný,” slovy jedné věštkyně. Spousta lidí tuto situaci nazývá 
agrofertizací naší země. Bojím se, že tento proces je v pokročilé fázi. 
Začalo to před několika lety s kontrolním hlášením ohledně DPH. Finanční
 úřad tak získal přístup k veškerým vazbám, které daná firma měla a má. 
Jen pro připomenutí: v té době byl současný premiér ministrem financí. 
Ministerstvo financí tak získalo nástroj, jak si zjistit finanční situaci 
všech firem - můžeme polemizovat o to, zda už tady nenastal střet zájmů. Je 
špatně, když se tímto způsobem soukromá sféra protíná s veřejnou správou.


Abych nebyl úplně negativní, tak jako 
pivař, musím říct, že v se v naší zemi v poslední době daří malému 
pivovarnictví. Možná se to zdá jako malichernost, ale mám opravdu radost
 z toho, že můžeme ochutnat různá piva. Jak jsem ti na začátku říkal, 
sám pivo vařím.  Co si budeme povídat, tento lahodný mok patří k naší 
kultuře a je určitě dobré toto odvětví podporovat.


{% asset 'articles/2019/rozhovory/dlebduska/dan3pivo.jpg' magick:resize='751x422^' 
magick:gravity='center' magick:crop='751x422+0+0' alt='Daniel Lebduska' 
%}


**Jak se změnil Tvůj život poté, co jsi se stal zastupitelem města Chrudim?**


Abych řekl pravdu, tak jsem žádnou 
zásadní změnu nepocítil. Nevím jestli to má někdo jinak, ale až na 
několik hejtů v místních médiích, které nese těžce především moje žena, 
nic výrazného nepociťuju. Chodím dál s kamarády na badminton, chodím do 
práce a funguji stejně. Na druhou stranu mi ale přibyla spousta starostí
 a pročítání materiálů do zastupitelstva. Jsem členem finančního výboru a
 někdy je těch informací opravdu hodně. Čtení těchto dokumentů mi zabírá
 hodně času, ale vnímám to pozitivně. Tohle jsem vždycky chtěl! Být u 
toho rozhodování a díky přístupu k infomacím,  můžu aktivně pomáhat, aby
 město Chrudim bylo ještě lepší.


Jako drobný podnikatel vnímám, že podpora 
podnikání je důležitá. Chrudim je druhé největší město Pardubického 
kraje.  Vidím mnoho lidí, kteří mají dobré nápady a mohli by být 
přínosem pro Chrudim. Oni ale raději odcházejí do sousedních Pardubic, 
nebo úplně pryč z našeho kraje. Tohle je podle mě špatně a byl bych rád, 
kdybychom s tím v brzké době něco udělali.


{% asset 'articles/2019/rozhovory/dlebduska/dan2.jpg' magick:resize='751x422^' 
magick:gravity='center' magick:crop='751x422+0+0' alt='Daniel Lebduska' 
%}


**Co by si vzkázal našim voličům a sympatizantům?**


Má smysl Piráty volit. Je skvělý, že s 
námi přichází nová generace politiků, kteří na radnice přinášejí nové 
nápady a inspiraci. Je to tak správné, protože mnoho zastupitelů, kteří 
jsou v samosprávě přes dvacet let se, podle mě, nechali zavalit 
úřednickým šimlem.  Nedokáží v některých  případech adekvátně reagovat 
na výzvy 21. století, na druhou stranu to kompenzují svými letitými 
zkušenostmi, které jsou nesporné.


{% asset 'articles/2019/rozhovory/dlebduska/dan5.jpg' magick:resize='751x422^' 
magick:gravity='center' magick:crop='751x422+0+0' alt='Daniel Lebduska' 
%}


**Další rozhovory z cyklu Středeční hlášení od kormidel:**

[Lenka Španihelová][12], [Vojtěch Fadrný][13], [Zbyněk Ruda][14], [Aleš Nunvář][15], [Ondřej Karas][16], [Líba Vévodová][17], [Andrej Ramašeuski][18], [Pavel Štěpánek][19], [Ivana Böhmová][20]

[1]: https://pardubicky.pirati.cz/lide/ivana-bohmova/
[2]: https://pardubice.pirati.cz/tiskove-zpravy/dostupne-bydleni-i-vzdelavani-to-jsou-temata-pardubickych-piratek/

[11]: https://pardubicky.pirati.cz/tiskove-zpravy/str_hlaseni_od_kormidel_d_lebduska/
[12]: https://pardubicky.pirati.cz/tiskove-zpravy/str_hlaseni_od_kormidel_l_spanihelova/
[13]: https://pardubicky.pirati.cz/tiskove-zpravy/str_hlaseni_od_kormidel_vojta_fadrny/
[14]: https://pardubicky.pirati.cz/tiskove-zpravy/str_hlaseni_od_kormidel_zbynek_ruda/
[15]: https://pardubicky.pirati.cz/tiskove-zpravy/str-hlaseni-od-kormidel-ales-nunvar/
[16]: https://pardubicky.pirati.cz/tiskove-zpravy/str-hlaseni-od-kormidel-ondrej-karas/
[17]: https://pardubicky.pirati.cz/tiskove-zpravy/str-hlaseni-od-kormidel-liba-vevodova/
[18]: https://pardubicky.pirati.cz/tiskove-zpravy/str-hlaseni-od-kormidel-andrej-ramaseuski/
[19]: https://pardubicky.pirati.cz/tiskove-zpravy/str-hlaseni-od-kormidel-pavel-stepanek/
[20]: https://pardubicky.pirati.cz/tiskove-zpravy/str-hlaseni-od-kormidel-ivana-bohmova/