---
layout: post
category: CLANKY
title: V Pardubickém kraji Piráti posílili, je to signál pro krajské volby
date: 2019-05-29T21:00:00+0200
tags: 
    - evropska-unie
    - volby
author: Piráti Pardubického kraje
image: articles/2019/kampan_bus_volby2019.jpg
---

**Celkový zisk Pirátů ve volbách do Evropského parlamentu v Pardubickém kraji činí 14,00 %, přičemž  u České pirátské strany v celé ČR je to 13,95 %. Jedná se o znatelný nárůst oproti eurovolbám v roce 2014, kdy jsme získali 4,67 %,  a také vzhledem k výsledku sněmovních voleb v roce 2017, kdy nás volilo 10,51 % zúčastněných voličů. Tato čísla ukazují nárůst podpory Pirátské strany a pozitivní základ pro úspěch v krajských volbách 2020.**

>„Mám radost, že v Pardubickém kraji Piráti překonali celostátní výsledek Pirátů. Budu dál pracovat na tom, abychom důvěru občanů Pardubického kraje nezklamali,” uvedl k eurovolebnímu výsledku pirátský poslanec za Pardubický kraj Mikuláš Ferjenčík.

V celém regionu strana obdržela 16 430 hlasů a umístila se tak na druhém místě za vítězným ANO. V jednotlivých okresech vypadají výsledky takto:

• okres Pardubice 15,01 % (v Pardubicích 15,37 %)  
• okres Chrudim 12,26 % (v Chrudimi 14,01 %)  
• okres Ústí nad Orlicí 14,80 % (v České Třebové 12,63 %)  
• okres Svitavy 12,82 % (ve Svitavách 12,49 %)  

>„Velmi děkuji všem, kteří se aktivně zapojili do kampaně. Velký dík patří krajskému kandidátovi Jiřímu Jansovi. Upřímně řečeno jsem čekal, že pokoříme alespoň 15-ti procentní hranici a získáme čtyři zástupce v Evropském parlamentu. Na druhou stranu je potřeba vidět celou situaci s odstupem, že jedním krokem celé schody zdolat nelze. Stejně jako musíme stoupat schůdek po schůdku, tak i pro volební výsledky je lepší pozvolný vzestup. Proto i tento výsledek beru pozitivně, neboť nám dává skvělou výchozí pozici do krajských v oleb v příštím roce. Hodlám se v nich ucházet o pozici lídra a usilovat o nejhůře druhé místo v cíli," zhodnotil výsledek i vyhlídky do budoucna pirátský předseda krajského sdružení Pardubického kraje Daniel Lebduška.

Mnohá místa v regionu lze označit za pirátské bašty, vždyť v některých obcích vyhráli Piráti se značným ziskem hlasů. Silné podpory si ceníme a uvádíme seznam podle okresů.

**Pardubice:** Chvojenec (24,82 %), Veliny (24,1 %), Staré Jesenčany (18,04 %), Třebosice (18,03 %), Chrtníky (23,73 %)

**Chrudim:** Lozice (28,2 %), Tisovec (20,4 %), Prosetín (21,71 %)

**Ústí nad Orlicí:** Klášterec nad Orlicí (21,05 %), Kunvald (18,79 %), Kameničná (21,69 %), Žamberk (19,56 %), Lukavice (19,21 %), Písečná (24,22 %), Žampach (30,64 %), Sobkovice (19,11 %), Sudislav nad Orlicí (42,85 %), Zálší (27,45 %), Slatina (18,8 %), Újezd u Chocně (22,22 %), Vinary (26,64 %)

**Svitavy:** Linhartice (23,47 %), Březinky (18,42 %), Chrastavec (18,51 %), Borová 19,55 %), Pustá Rybná (24,45 %), Horky (21,62 %), Jarošov (20,83 %), Strakov (25 %)
