---
layout: post
category: CLANKY
title: Zastupitel Denis Rychtar ze svých odměn podpořil charitativní běh
date: 2019-10-07
author: Jaromír Horký
authorId: jaromir.horky
image: posts/rychtar-charita.jpg

tags: 
- Valašské-Meziříčí
- Jarcová
- charitativní-běh
---
V Jarcové se letos uskutečnil již druhý ročník charitativního běhu, který uspořádal spolek Neváhej – tlapkám pomáhej. Tentokrát výtěžek z akce putoval na Azylový ranč Valkýra, který sídlí na Velké Lhotě. Pirátský zastupitel z Valašského Meziříčí Denis Rychtar se rozhodl tuto akci finančně podpořit.

_„Po loňských komunálních volbách jsem se zavázal, že budu většinu ze svých zastupitelských odměn darovat na sportovní, kulturní a charitativní akce,“_ řekl Denis Rychtar, který letos daroval na tento charitativní běh celkově 5 tisíc korun. _„Pro Valkýru jsme uspořádali minulý rok benefiční koncert a rád jsem je podpořil i na jiné charitativní akci znova. Tento spolek vede milý pár, co miluje zvířata a ve svém volnu a ze svých peněz jim pomáhají, zachraňují, i když chodí do práce. Mají můj obdiv,“_ dodal Rychtar.  

Celkově se podařilo na charitativním běhu vybrat 22 300 Kč z toho se vybralo ze startovného 17 300 Kč.

- - -
