---
layout: post
category: CLANKY
title: Piráti z Pardubického kraje vybírají aspiranty na čelo kandidátky do krajských voleb 
date: 2019-10-01T04:00:00+0200
tags: 
    - ParduPiCe
    - Krajské-volby-2019
   
author: Piráti Pardubického kraje
image: articles/2019/kf/kfuvod.png
---

**V sobotu 28. 9. se v Pardubickém pirátském centru konalo krajské fórum České Pirátské strany, na kterém se představili lídři a aspiranti na čelo kandidátky v krajských volbách. Kromě prezentace možných kandidátů předsednictvo krajského sdružení seznámilo členy s programovými body a harmonogramem kampaně do krajských voleb.**

Schůze probíhala v nově otevřeném pirátském centru, které bylo trefně pojmenované ParduPiCe. Tento název vychází ze spojení Pardubice a pirátské centrum. 
Do Pardubic se sjeli Piráti z celého kraje. Seznámili jsme se s aktivitami   místních sdružení, která jsou rozdělena podle bývalých okresů (Pardubicko, Chrudimsko, Svitavsko a Orlickoústecko). 
Jelikož v obcích a městech napříč krajem máme přes 27 městských zastupitelů a ti s námi sdílí své zkušenosti z vedení města, bylo jednání velmi přínosné a vzájemně obohacující.

Na fóru se oficiálně představili čtyři kandidáti na lídra kandidátky: **Daniel Lebduška, Filip Mezera, Jiří Ducháček a Vladek Vácha.** Každý z nich si připravil krátké představení své osoby, pracovních zkušeností a vizí, kterých by jako krajský zastupitel či hejtman chtěl dosáhnout. Jednotlivé proslovy kandidátů  na lídra můžete naleznout [zde na pirátském fóru](https://forum.pirati.cz/viewtopic.php?f=414&t=48832).

Kromě lídrů se rovněž představili uchazeči, kteří mají zájem o pozice na čele kandidátní listiny, což je od prvního do desátého místa. Mezi těmito kandidáty se objevila jména jako, **pardubická zastupitelka Lenka Španihelová, farmář  Andrej Ramašeuski, obchodní zástupce Matěj Drajer, pedagog Jiří Hruška, student David Marhold, síťař Matěj Karas, odborný referent ZP Andrea Linhartová, speciální pedagog Jaroslav Lainz a svitavská zastupitelka Líba Vévodová**

O konečném pořadí kandidátů rozhodne internetové hlasování členské základny Pirátů Pardubického kraje. Tyto výsledky budou známy přibližně *10. listopadu.* 

{% asset 'articles/2019/kf/kf1.png' magick:resize='751x422^' magick:gravity='center' magick:crop='751x422+0+0' alt='Uklidme Cesko 2019'%}
