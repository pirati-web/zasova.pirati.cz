---
layout: post
category: CLANKY
title: Středeční hlášení od kormidel - Ondřej Karas
date: 2019-07-17T14:00:00+0200
tags: 
    - rozhovor
    - zastupitel
author: Piráti Pardubického kraje
image: articles/2019/rozhovory/okaras/okaras1.jpg
---

**Je tu další díl seriálu rozhovorů s našimi zastupiteli v Pardubickém kraji. Šestým osloveným je Ondřej Karas, který je zastupitelem v Pardubicích.**

**Ondro, představ se nám.**

Od narození žiju v Pardubicích. Je to už téměř 35 let. S ženou máme domek v Popkovicích, v západní, venkovské části města. Pracoval jsem tak porůznu už od střední školy. Vyzkoušel jsem toho hodně. Od práce ve fast foodu, pošťáka, až po to, co mě dneska živí. To je hlavně vývoj elektroniky a řízení projektů v oblasti automatizace a internetu věcí. Rád říkám, že práce je mým koníčkem, ale čím dál častěji se přistihnu, že jdu prokrastinovat prací kolem domu :-).

**Jak vidíš situaci v naší zemi, co je špatně, co se naopak daří?**

Tahle otázka může mít několik rovin. Když hodnotím tu ekonomickou, tak nepochybuju, že žijeme v nejlepší době za mnoho desítek let. Myslím, že každý kdo se trochu snaží a nemá významné zdravotní problémy, které by ho diskvalifikovaly z trhu práce, neměl fakt velkou smůlu nebo neudělal v minulosti zásadní chybu, musí tohle cítit taky. Šancí je spousta. Naštěstí se to stalo současné (a předchozí) vládě navzdory.
Pokud jde o politickou rovinu, domnívám se, že vlna „babišismu“ a touha části lidí po výrazných a autoritativních lídrech, kteří “naruší staré pořádky“, tady nebude napořád. Podle mě je to výsledek nenaplněných očekávání z toho, co se stalo v devadesátých letech a na přelomu století. Věřím, že občanská společnost bude mít zase svoji roli.

{% asset 'articles/2019/rozhovory/okaras/okaras2.jpg' magick:resize='751x422^' 
magick:gravity='center' magick:crop='751x422+0+0' alt='Ondřej Karas'%}

**Co se změnilo poté, co jsi se stal zastupitelem?**

Ubylo mi volného času. A to jsem ženě sliboval, že po volbách to bude lepší. Neváhá mi to, tak každý druhý týden připomenout  :-). Zisk mandátu na městě jsem očekával. Na obvodě, kde jsem byl na třetím místě kandidátky, to bylo překvapením. Párkrát jsem uvažoval, že se obvodního mandátu vzdám. Získal jsem ho ale díky preferenčním hlasům, tak by mi to přišlo nefér vůči voličům. Navíc se poslední dobou ukazuje, že to spojení (obvod-město) má svůj smysl.

{% asset 'articles/2019/rozhovory/okaras/okaras3.jpg' magick:resize='751x422^' 
magick:gravity='center' magick:crop='751x422+0+0' alt='Ondřej Karas'%}

**Čemu se v zastupitelstvu věnuješ?  Co se ti podařilo prosadit?**

Každý z našeho zastupitelského klubu má vymezený okruh témat, kterým se věnuje. Mezi ty moje patří rozpočet, majetek, městské akciovky a některá další témata. Tato mi ukrajují nejvíc času. Téměř každé zastupitelstvo schvalujeme nějakou změnu rozpočtu, což je mnoho desítek stran usnesení a důvodových zpráv. Několikrát do roka řešíme financování akciových společností města. Mým úkolem je tyto body podrobně projít a navrhnout postoj našeho klubu. V Pardubicích není neobvyklé, když se z důvodové zprávy zjistí, že daný návrh usnesení má financovat i něco jiného, než je uvedeno v textu usnesení. Nenudíme se, člověk prostě musí být pozorný…
Postavení v opozici nás staví spíš do kontrolní role. Snažíme se ale být konstruktivní opozicí. A musím říct, že s některými náměstky je velmi dobrá spolupráce. O tom, co se nám povedlo, připravujeme podrobnější článek na podzim.

**Co bys vzkázal tvým případně našim voličům a příznivcům?**

Vlastně bych jim chtěl ještě jednou poděkovat za důvěru, kterou nám dali. Taky bych byl strašně rád, kdyby neváhali a využili možnosti přijít mezi nás. Na rozdíl od jiných stran máme otevřené schůzky zastupitelského klubu, kam může přijít kdokoliv. Nejen naši příznivci tak mají možnost získat informace z první ruky o tom, co se děje ve městě. Současně s tím nám mohou sdělit i svůj pohled na věc. Každý může měnit svět kolem sebe. Stačí jen využít příležitost.

{% asset 'articles/2019/rozhovory/okaras/okaras4.jpg' magick:resize='751x422^' 
magick:gravity='center' magick:crop='751x422+0+0' alt='Ondřej Karas'%}


**Další rozhovory z cyklu Středeční hlášení od kormidel:**

[Daniel Lebduška][11], [Lenka Španihelová][12], [Vojtěch Fadrný][13], [Zbyněk Ruda][14], [Aleš Nunvář][15], [Líba Vévodová][17], [Andrej Ramašeuski][18], [Pavel Štěpánek][19], [Ivana Böhmová][20]

[1]: https://pardubicky.pirati.cz/lide/ivana-bohmova/
[2]: https://pardubice.pirati.cz/tiskove-zpravy/dostupne-bydleni-i-vzdelavani-to-jsou-temata-pardubickych-piratek/

[11]: https://pardubicky.pirati.cz/tiskove-zpravy/str_hlaseni_od_kormidel_d_lebduska/
[12]: https://pardubicky.pirati.cz/tiskove-zpravy/str_hlaseni_od_kormidel_l_spanihelova/
[13]: https://pardubicky.pirati.cz/tiskove-zpravy/str_hlaseni_od_kormidel_vojta_fadrny/
[14]: https://pardubicky.pirati.cz/tiskove-zpravy/str_hlaseni_od_kormidel_zbynek_ruda/
[15]: https://pardubicky.pirati.cz/tiskove-zpravy/str-hlaseni-od-kormidel-ales-nunvar/
[16]: https://pardubicky.pirati.cz/tiskove-zpravy/str-hlaseni-od-kormidel-ondrej-karas/
[17]: https://pardubicky.pirati.cz/tiskove-zpravy/str-hlaseni-od-kormidel-liba-vevodova/
[18]: https://pardubicky.pirati.cz/tiskove-zpravy/str-hlaseni-od-kormidel-andrej-ramaseuski/
[19]: https://pardubicky.pirati.cz/tiskove-zpravy/str-hlaseni-od-kormidel-pavel-stepanek/
[20]: https://pardubicky.pirati.cz/tiskove-zpravy/str-hlaseni-od-kormidel-ivana-bohmova/