---
layout: post
category: CLANKY
title: Středeční hlášení od kormidel - Zbyněk Ruda
date: 2019-07-03T00:00:00+0000
tags: 
    - rozhovor
    - zastupitel
author: Piráti Pardubického kraje
image: articles/2019/rozhovory/zruda/zruda.jpg
---

**Středeční hlášení od kormidel.  Je tu další díl seriálu rozhovorů s našimi zastupiteli v Pardubickém kraji. Čtvrtým osloveným je Zbyněk Ruda, který je opozičním zastupitelem v České Třebové. Zbyněk není členem Pirátské strany, ale program a vize pirátů mu jsou velice blízké.**

### Zbyňku, představ se nám.

Pracuji jako IT obchodník s tiskárnami, kopírkami a tiskovými řešeními.
Jsem ženatý a mám dvě malé děti. Celý život se věnuji sportu, hrával jsem aktivně fotbal a nyní se v našem městě věnuji hokejbalu. Býval jsem i hokejovým funkcionářem v HC Kohouti Česká Třebová. Díky své zálibě i zkušenostem jsem se stal členem sportovní komise, ve které se snažím věci měnit tak, aby lépe fungovaly pro sport.

{% asset 'articles/2019/rozhovory/zruda/zruda2.jpg' magick:resize='751x422^' 
magick:gravity='center' magick:crop='751x422+0+0' alt='Zbyněk Ruda'%}

### Jak vnímáš život v naší republice?

V České republice se díky ekonomickému růstu máme velice dobře a je to vidět na každém rohu. Děje se tak díky navázanosti naší ekonomiky na EU, kam nejvíce exportujeme. 
Jako problém vidím sestavu v čele státu. Vládne nám oligarcha s hlasitým souhlasem prezidenta, který byl sice zvolen demokraticky, ale jeho vystupování je v mnoha případech ostudné.
Bohužel, v tuto chvíli oba pánové rozdělují národ. Doufám, že se tato situace brzy změní k lepšímu a nebudeme se muset za své politické zástupce stydět.
Velmi mě štve, že přibývá  byrokracie, všichni na všechno chtějí papír. To komplikuje mnoha lidem podnikání, těm obyčejným i život. Smutné je, že digitalizace je v naší zemi stále jen v plenkách. To se podle mě musí co nejdříve změnit.

### Jak se ti v České Třebové žije?

Žije se mi zde dobře. Měl jsem mnohokrát možnost se odstěhovat, ale nikdy jsem tak neučinil a jsem za to rád. Na druhou stranu je tu mnoho věcí, které by se tu daly změnit, a proto jsem se rozhodl kandidovat do Zastupitelstva města. 
Bývalé vedení města vytvořilo mnoho projektů, které nikdo nekomunikoval s uživateli a veřejností. Jak jsem již sdělil, většinu života se věnuji sportu. Když jsem viděl, jak se projektovalo zazemí pro atletický stadion, tak jsem se nestačil divit. Poddimenzovány byly kabiny a šatny, které neodpovídaly reálnému užití pro sportovce. Ti lidé by se tam v podstatě nevešli.
Nám se to ve sportovní komisi podařilo změnit a projekt šaten jsme vrátili k novému projednání a stavebním změnám. 
Do budoucna bych se rád věnoval možnostem využití alternativních zdrojů energie jak na sportovních areálech, tak i na veřejných budovách města. Mám na mysli fotovoltaické panely a tepelná čerpadla. Díky jejich využití se dá ušetřit významná částka za energie, o ekologii provozu nemluvě.
Je toho spousta, a pokud najdu v zastupitelstvu podporu, tak můžeme změnit věci k lepšímu.

{% asset 'articles/2019/rozhovory/zruda/zruda3.jpg' magick:resize='751x422^' 
magick:gravity='center' magick:crop='751x422+0+0' alt='Zbyněk Ruda a Jirka Ducháček'%}

### Jak se změnil Tvůj život poté, co jsi se zastupitelem města Česká Třebová?

Nepocítil jsem žádnou zásadní změnu. Je pravda, že mě lidé zastavují na ulici a hovoří se mnou o jejich problémech. Naposledy mě zastavila mladá rodina a ptala se na výstavbu nových městských bytů. Všichny subjekty před volbami slibovali podporu bydlení, ale zatím to není příliš vidět a to ani v případě pozemků pro výstavbu rodinných domů. Zde se snad díky změně územního plánu města blíží šance na nové pozemky. Nedostatek bytů je nejenom v našem městě, ale i v celé republice. Pokud to budeme chtít změnit, musíme se obrátit na  politiky v Poslanecké sněmovně.

### Co bys vzkázal našim voličům a občanům?

Když se lidem něco nelíbí, ať se nebojí ozvat. Komunální politici tu jsou hlavně pro občany. Pokud mají nápad či iniciativu, jak zlepšit své okolí, něměli by váhat nás kontaktovat.
Nebojte se aktivně podílet na dění ve vašich obcích nebo městech. Kdo jiný by měl přicházet s podněty, které se týkají veřejného prostranství, než Vy občané.

{% asset 'articles/2019/rozhovory/zruda/zruda4.jpg' magick:resize='751x422^' 
magick:gravity='center' magick:crop='751x422+0+0' alt='Zbyněk Ruda'%}


**Další rozhovory z cyklu Středeční hlášení od kormidel:**

[Daniel Lebduška][11], [Lenka Španihelová][12], [Vojtěch Fadrný][13], [Aleš Nunvář][15], [Ondřej Karas][16], [Líba Vévodová][17], [Andrej Ramašeuski][18], [Pavel Štěpánek][19], [Ivana Böhmová][20]

[1]: https://pardubicky.pirati.cz/lide/ivana-bohmova/
[2]: https://pardubice.pirati.cz/tiskove-zpravy/dostupne-bydleni-i-vzdelavani-to-jsou-temata-pardubickych-piratek/

[11]: https://pardubicky.pirati.cz/tiskove-zpravy/str_hlaseni_od_kormidel_d_lebduska/
[12]: https://pardubicky.pirati.cz/tiskove-zpravy/str_hlaseni_od_kormidel_l_spanihelova/
[13]: https://pardubicky.pirati.cz/tiskove-zpravy/str_hlaseni_od_kormidel_vojta_fadrny/
[14]: https://pardubicky.pirati.cz/tiskove-zpravy/str_hlaseni_od_kormidel_zbynek_ruda/
[15]: https://pardubicky.pirati.cz/tiskove-zpravy/str-hlaseni-od-kormidel-ales-nunvar/
[16]: https://pardubicky.pirati.cz/tiskove-zpravy/str-hlaseni-od-kormidel-ondrej-karas/
[17]: https://pardubicky.pirati.cz/tiskove-zpravy/str-hlaseni-od-kormidel-liba-vevodova/
[18]: https://pardubicky.pirati.cz/tiskove-zpravy/str-hlaseni-od-kormidel-andrej-ramaseuski/
[19]: https://pardubicky.pirati.cz/tiskove-zpravy/str-hlaseni-od-kormidel-pavel-stepanek/
[20]: https://pardubicky.pirati.cz/tiskove-zpravy/str-hlaseni-od-kormidel-ivana-bohmova/