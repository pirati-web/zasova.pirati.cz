---
layout: post
category: CLANKY
title: Dvě ženy a tři muži, Piráti ve Zlínském kraji znají čelo krajské kandidátky
date: 2019-12-03
author: Jaromír Horký
authorId: jaromir.horky
image: posts/ČELO.png
tags: 
- zlinsky-kraj
- krajske-volby
- hana-ancincova
- jiri-jaros
- denis-rychtar
- jakub-zach
- zuzana-fiserova

important: true
---

Piráti si prostřednictvím internetového hlasování vybrali z více než patnácti nominantů pět čelních osobností do krajských voleb. Spolu s kandidátkou na hejtmanku Hanou Ančincovou budou na kandidátce zlínský radní Jiří Jaroš, zastupitel z Valašského Meziříčí Denis Rychtar, architekt z Kroměříže Jakub Zach a zlínská zastupitelka a ekonomka Zuzana Fišerová.

*“Podporu od členů získali kandidáti, kteří svou dlouhodobou prací ukazují své kvality, jsou za nimi vidět výsledky a věřím, že i na krajské úrovni nás budou dobře reprezentovat. Do voleb nás povede tým odborníků i s bohatou zahraniční zkušeností,”* zdůraznil předseda Pirátů ve Zlínském kraji **Vratislav Krejčíř**.

Nově vzniklý tým pro krajské volby pozitivně zhodnotila také již dříve zvolená lídryně **Hana Ančincová**: *„Jsou to kvalitní kandidáti a lidé na pravém místě. Věřím, že práce s tímto odborným týmem nám otevírá cestu ke spolupráci napříč všemi důležitými tématy.“*

Dvojkou pirátské kandidátky se stal **Jiří Jaroš**. *„Jako garant krajského expertního týmu pro oblast IT se chci zejména zabývat otázkou digitalizace a přebytečnou byrokracií. V krajském zastupitelstvu se chci zaměřit také na lepší čerpání dotací z Evropské Unie,“* uvedl po svém zvolení zlínský radní.

Z třetího místa bude kandidovat zastupitel z Valašského Meziříčí **Denis Rychtar**, který ke své kandidatuře dodává: *„Díky mé dlouholeté práci v oblasti životního prostředí se chci zasadit zejména o lepší adaptaci na změnu klimatu a boj se suchem, například prostřednictvím obnovy lužních lesů. Důležitá bude pro mě také práce ve výboru pro rozvoj venkova.“*

Kandidátem ze čtvrtého místa bude architekt **Jakub Zach**, aktuálně člen výboru pro územní rozvoj a komise pro památkovou péči v Kroměříži *„V práci pro náš kraj se  zaměřím zejména na koncepci územního rozvoje, tak aby jednotlivé mikroregiony a města více spolupracovaly, to velmi souvisí se zásadami územního rozvoje a také dopravou, která je pro náš kraj stěžejní. Nebudu se zabývat pouze infrastrukturou, ale také její koncepcí a integrovaným dopravním systémem.”*

První pětku kandidátky uzavírá ekonomka a zastupitelka Zlína **Zuzana Fišerová**: *”Má práce bude vycházet zejména z expertních týmů, v nichž jsem členem. Svou aktivitu tedy budu směřovat k oblasti cestovního ruchu, kultury a rozvoji regionu ve smyslu podpory rekreačních funkcí, nedílnou součástí takových projektů pak musí být efektivně využité dotační tituly, o což se zasazuji i ve Zlíně.”*

**Piráti nabízí alternativu kraje bez korupce, nesmyslných dotací, politických trafik a klientelismu. Chceme, aby krajské úřady nebyly pro aktivní občany byrokratickou překážkou, nýbrž příležitostí zapojit se do veřejného dění a rozvoje svého okolí. Budeme usilovat o dobře fungující a prosperující kraje, které svým obyvatelům poskytují kvalitní podmínky pro život a zároveň dbají o dlouhodobou udržitelnost a ohleduplnost k životnímu prostředí.** 

#

***Jiří Jaroš*** *(1974) je pirátský radní ve statutárním městě Zlíně, garant krajského expertního týmu pro oblast IT a smart cities a místopředseda krajského sdružení Pirátů. Vystudoval  obor Inženýrské informatiky na Fakultě aplikované informatiky Univerzity Tomáše Bati ve Zlíně, kde pracuje od roku 2005 v Univerzitním institutu a Centru polymerních systémů. Aktivně se podílel na tvorbě e-learningu, online vzdělávání a videokonferencí na této univerzitě. Jako radní Zlína se soustředí zejména na oblast IT jako jeho gesční oblast, digitalizaci úřadu, využívání chytrých technologií ve městě a čerpání evropských grantů. Jako krajský zastupitel chce podpořit pirátskou vizi kraje nové generace, usnadnit lidem komunikaci s úřadem a zbavit je zbytečné byrokracie.*

***Denis Rychtar*** *(1990) je členem zastupitelstva ve Valašském Meziříčí. Již v roce 2013 vstoupil k Pirátům. založil místní sdružení ve Valašském Meziříčí a byl také členem krajského předsednictva. Jeho aktivity směřují zejména k ochraně životního prostředí a zvířat. S místními umělci a studenty se věnuje projektu Barevné město. V krajském zastupitelstvu se bude věnovat ochraně zemědělské půdy, adaptaci na změnu klimatu, boji se suchem či rozvoji venkova.*

***Jakub Zach*** *(1984) je Pirát z Kroměříže a místopředseda místního sdružení, garant expertního týmu pro oblast územního rozvoje, profesně pak působí jako architekt a urbanista. Vystudoval Architekturu a urbanismus na Vysokém učení technickém v Brně, má za sebou několikaleté zkušenosti z českých i zahraničních projektů, aktuálně se věnuje zejména problematice brownfieldů. V případě zvolení se bude soustředit na agendu týkající se územního rozvoje a spolupráce měst s mikroregiony či na dopravu a integrovaný dopravní systém.*

***Zuzana Fišerová*** *(1979) je zastupitelka statutárního města Zlína a profesně pracuje jako ekonom, zabývá se rovněž přednáškovou činností a vědeckým výzkumem dopadů insolvenčního řízení na ekonomické subjekty. Vystudovala obor finance na Univerzitě Tomáše Bati ve Zlíně a na Karlově univerzitě v Praze získala magisterský titul v oboru mediálních studií. Rok studií strávila také ve finské Jyväskyle, ve Zlíně poté dokončila doktorát z financí. Ve Zlínském kraji se chce věnovat zejména rozvoji regionů a infrastruktury ve smyslu podpory rekreačních funkcí a turistiky. Dalším blízkým tématem bude čerpání dotací či mezikrajská spolupráce.*

---

