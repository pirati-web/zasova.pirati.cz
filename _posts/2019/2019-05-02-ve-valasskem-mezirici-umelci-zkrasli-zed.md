---
layout: post
category: CLANKY
title: Ve Valašském Meziříčí umělci zkrášlí 240 metrů dlouhou zeď!
date: 2019-05-02
author: Jaromír Horký
authorId: jaromir.horky
image: posts/streetart.jpg
tags: 
- Valašské-Meziříčí
- umění
- street-art

---
Nevzhledné venkovní prostranství, ploty, stěny a nadjezdy, to vše jsou takzvané strašáky města, 
které se však i díky Pirátům brzy promění v umělecké dílo!

Historie graffiti ve Valašském Meziříčí sahá až do roku 1997, kde byl první graffity jam a první 
legální plocha na ulici Palackého. V následujících letech se graffity jam přesunul k prvnímu 
splavu Rožnovské Bečvy, kde se nachází zadní stěna firmy Schott. 
Tento graffity Jam ve svém rozkvětu, byl historicky největší událostí v širokém okolí v rámci České republiky. 
Této akce se zúčastnilo přes sto malujících writerů nejen z Moravy, ale i ze zahraničí. 

Pirát a umělec Jakub Tomanec společně s místními graffiti writery a umělci, kteří již některé místa ve Valašském Meziříčí 
zkrášlili např. stěny pod nadjezdem u autobusového nádraží, vymysleli projekt, který dostal název „Barevné město“. 
Na celém projektu kromě zmíněných umělců participuje taktéž Pirátský zastupitel Denis Rychtar a 
místostarostka Yvona Wojaczková. Cílem tohoto projektu je společně s řadou umělců zkrášlit nevzhledné oblasti města.

 _„Graffity jamy mají ve městě velkou historii, jsem rád, že se mi podařilo s firmou CS Cabot vyjednat možnost 
 pokreslení 240 metrů dlouhého plotu na vjezdu do města. 
 Firma dokonce poskytne sponzorský dar na barvy ve výši 15 tisíc korun. 
 Akci taktéž podpoří firma Dekora s.r.o. poskytnutím podkladových barev. 
 Věřím, že tato akce motivuje ostatní firmy a soukromníky ve městě a okolí, 
 kteří by mohli v budoucnu poskytnout volné stěny buď na podobné akce či na 
 vznik legální plochy,“_ říká jeden z iniciátorů tohoto nápadu Pirátský zastupitel Denis Rychtar.

Plot na vjezdu do Valašského Meziříčí, který v červnu pokreslí desítky umělců bude zdobit tématika 
Valašské krajiny a kultury. Zástupci města se pokusí i s dalšími zástupci firem a soukromníky 
vyjednat možné místa pro vznik legálních ploch.

_„Věřím, že vznik legálních ploch může pomoci zamezit nevzhlednému čmárání po fasádách, ničení cizího majetku,“_ uzavřel 
hlavní strůjce tohoto projektu umělec Jakub Tomanec.

- - -
