---
layout: post
category: CLANKY
title: V Pardubickém kraji vzniklo další pirátské centrum, které ponese název ParduPiCe
date: 2019-09-09T00:00:00+0200
tags:
    - tiskova-zprava
    - piratske-centrum
    - ParduPiCe
author: Piráti Pardubického kraje
image: articles/2019/pircentrum.png
---
 
*Pardubice, 9. září 2019* -  **Piráti Pardubického kraje v září otevřou pirátské centrum s názvem ParduPiCe. To se nachází v Pardubicích nedaleko obchodního domu Atrium palace. V rámci slavnostního otevření proběhne tisková konference, kterou plánujeme na čtvrtek 19. 9. ve 13:00.**

V Pardubicích vzniká další z mnoha pirátských center, které nabídne sdílený prostor, nejen pro členy a sympatizanty Pirátské strany v Pardubickém kraji, ale i pro občany, kteří mohou prostor navštívit v rámci zajímavých přednášek, kurzů a dalších aktivit.

> „Pirátské centrum je to, co nám tu v kraji chybělo. Konečně máme
> dostatečný prostor na schůzky s rozrůstající se členskou základnou. V
> centru pojmenovaném hříčkou ParduPiCe (Pardubické pirátské centrum)
> máme i dětský koutek, aby se s námi mohli scházet i rodiče a nemuseli
> si vybírat mezi politikou a rodinou. Nově vznikne i cowork - tedy
> sdílená kancelář pro firmy a živnostníky, kteří nechtějí platit
> celoměsíční drahé nájmy v kancelářích. Dokonce přemýšlíme o pořízení
> 3D tiskárny. Doufáme, že i díky těmto prostorům budeme schopni navázat
> spolupráci s dalšími pirátsky naladěnými lidmi.“  **těší se krajský předseda Pirátů Daniel Lebduška.** 

V pirátském centru,se bude nacházet i kancelář poslance Mikuláše Ferjenčíka, která umožní osobní setkávání a řešení agendy, kterou náš poslanec v rámci poslanecké sněmovny řeší.

> „S myšlenku na pirátské centrum v Pardubicích si pohráváme už delší
> dobu, ale první kroky k realizaci začaly až po úspěšných komunálních
> volbách. Vybrat vhodné místo nebylo snadné. Přestože nebyl ani tento
> prostor nějak ideální, podařilo se nám během několika měsíců ho s
> pomocí dobrovolníků přestavět v krásný multifunkční prostor. Vidím zde
> spoustu prostoru pro pořádání veřejných akcí, od přednášek, přes
> promítání svobodných filmů až po pirátskou jógu nebo dílničky pro
> znevýhodněné děti. Věřím, že bude dobře sloužit nejen nám pirátům, ale
> i širší veřejnosti.“ **podotýká místostarosta Chrudimi Pavel Štěpánek, který se na rekonstrukci z velké části podílel vlastními silami.**

Pro nejmenší návštěvníky centrum nabídne dětský koutek, ve kterém děti naleznou různé hračky, knihy a zábavu, když budou jejich rodiče zaneprázdněni.

Pirátské centrum v Pardubicích, které jsme pojmenovali **ParduPiCe**, otevřeme ve čtvrtek **19. 9. 2019 od 13:00**, všichni zájemci jsou vítáni k prohlídce.
