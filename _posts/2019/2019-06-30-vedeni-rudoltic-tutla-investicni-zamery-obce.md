---
layout: post
category: CLANKY
title: Vedení Rudoltic tají investiční záměry obce 
date: 2019-06-30T22:00:00+01:00
tags: 
    - Rudoltice
    - transparence
author: Piráti Pardubického kraje
image: articles/2019/rudoltice.jpg
---

**Pirátští zastupitelé v Rudolticích opět poukazují na pochybné praktiky vedení obce. Ing. Vilém Jílek a Mgr. Tomáš Kolomý mají podezření, že vládnoucí koalice má zájem před občany tutlat investiční záměry obce.**

Paní místostarostku Jolanu Kobzovou Rudoltičtí Piráti v dubnu 2019 kontaktovali a upozornili na zjevné nedostatky nacházející se ve smlouvě uzavřené mezi obcí a obecní společností za miliónovou zakázku.
I přes ujištění p. místostarostkou, že se smlouva dá do pořádku, a tím by se vysvětlilo, kam finanční tok odešel nebo kam je namířen, je pořád zveřejněna v registru smluv v původním chybném znění bez dodatků.

Celá transakce je také podezřelá tím, že za obce ji podepsal starosta Mgr. Ivo Kolomý a za zhotovitele – obecní společnost - jednatel a současně obecní zastupitel Miloslav Šrámek.

Věc bude mít ještě pokračování. Pirátští zastupitelé budou požadovat vysvětlení celé kauzy od vedení obce, tak aby bylo čitelné k jaké transakci vlastně došlo.
Jednotlivé nedostatky ve smlouvě naleznete v příloze číslo 1.


#### Příloha číslo 1
Smlouva je veřejně dostupná na obecních stránkách v sekci obecní úřad – veřejné zakázky jako „Volnočasové centrum v hospodářském stavení č.p. 5 v Rudolticích“, datum vložení 1.3.2019., 
http://www.rudoltice.cz/2019

- Datum podpisu smlouvy je 13.12.2018, ve stejném dni, kdy ji Rada obce schválila.
- Termínem pro zahájení prací je po podpisu této smlouvy dle klimatických podmínek.
- Termínem ukončení prací je nejpozději do 31.7.2018.(ČL. III. - Čas plnění).

Celý obchodní vztah založený touto smlouvou (ČL. X. - Závěrečná ustanovení) se řídí zákonem č. 513/1991 Sb., obchodní zákoník, v platném znění. Tento zákon byl s účinnosti dne 1. ledna 2014 zrušen.

