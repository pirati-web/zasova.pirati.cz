---
layout: post
category: CLANKY
title: Pavel Štěpánek - Piráti rostou rychle a potřebují mezi sebe další odborníky
date: 2019-08-07T14:00:00+0200
tags: 
    - rozhovor
    - zastupitel
author: Piráti Pardubického kraje
image: articles/2019/rozhovory/pstepanek/pstepanek1.jpg
---

**Je neuvolněným místostarostou Chrudimi pro dopravu, sociální a stavební odbor. Od podzimu 2019 bude také celostátním volebním koordinátorem Pirátské strany. Je aktivní v kultuře,  sociální sféře, je prezidentem spolku adrenalinových sportů Aninelez a pořádá festival VyOsení. Zabývá se filozofií, otázkami lidské svobody a trvale udržitelného rozvoje.**

**Jak se daří Pirátům na Chrudimsku? Vyzdvihl bys ze svého pohledu nejvýraznější úspěchy a naopak i to, co se z nějakého důvodu nevede?**

Myslím, že se nám v Chrudimi daří. Výrazným úspěchem bylo už to, že jsme se stali součástí vedení města a obsadili pozice dvou místostarostů. To nám dává hodně prostoru k prosazování pirátského programu, jsme vzájemně zastupitelní a tak se navzájem dokážeme &quot;pohlídat&quot;. Všechny zásadní body našeho předvolebního programu se podařilo dostat i do programového prohlášení. Jejich realizace je o něco pomalejší, než jsme si na začátku představovali, ale asi to bude i tím, že jsme značně opatrní. Vedení města je pro nás novou zkušeností a neradi bychom unáhlenými kro  prosadit nepodařilo. Jiné body se podařilo prosadit téměř neprodleně. Především změny jednacích řádů Rady města a jejích komisí, které jsme více otevřeli veřejnosti. Nebo změny ve Sběrném dvoře a zřízení Re-use centra. Brzy zavedeme přímé přenosy ze zastupitelstva, rozklikávací rozpočet a připravujeme náš první rozpočet města. Začínáme pracovat i na novém moderním webu města. To je však věc, kterou skutečně nechceme podcenit a uspěchat. Na závěr zmíním, že se nám podařilo odebrat čestné občanství Chrudimi masovým vrahům Stalinovi a Gottwaldovi. Je to jako když přestavujete dům a cestou na svačinu uklidíte odpadky válející se u cesty.

{% asset 'articles/2019/rozhovory/pstepanek/pstepanek2.jpg' magick:resize='751x422^' 
magick:gravity='center' magick:crop='751x422+0+0' alt='Pavel Štěpánek'%}

**Tvoje profesní minulost byla pestrá i před nástupem do funkce místostarosty. Mohl bys nějak porovnat, jak se Tvůj život od té doby změnil?**

Vyzkoušel jsem toho opravdu hodně. Dlouho jsem se hledal a zjišťoval, co v životě můžu a chci dělat. Velmi brzo jsem přišel na to, že bych chtěl být především svým vlastním pánem. Proto jsem se několik let věnoval profesně svému velkému koníčku - snowboardingu. Protože jsem potřeboval sezónní práci na léto, naučil jsem se řemeslu a pracoval s kamenem. Tvořit mě vždycky bavilo, ale později jsem zjistil, že ani tohle není pro mě. Politika pro mě byla už od střední školy taky koníčkem, takže se dá říct, že stále dělám co mě baví. Jenže zajímat se o politiku a dělat politiku, je samozřejmě úplně jiná liga, možná i jiný sport. Beru věci dost zodpovědně a tak mi funkce místostarosty vzala především hodně času a soukromí. I když to tak možná nevypadá, mám poměrně introvertní povahu.  Zároveň jsem ale nikdy moc neřešil, co si o mě kdo myslí. Teď na to do značné míry myslet musím, protože už nereprezentuji jenom sebe. Snažím se však o svou identitu nepřijít a zůstat sám sebou. Naštěstí mám ve svém okolí hodně lidí, kteří mě v tom podporují a inspirují mě. Bourání předsudků je jedním z mých životních kréd. I proto nosím dredy.

**Jsi sportovně založený člověk. Co dělá tvůj snowboard, když zrovna není zima? Také se s pirátským týmem účastníte fotbalových zápasů. Vyhráváte?**

Bohužel poslední roky prkno i v zimě často leží v garáži. Dříve jsem projezdil i 90 dní za sezónu a boty mi vydržely dva roky. Trávili jsme ve Špindlu celé zimy. Teď jezdíme sporadicky. Syn jde navíc od září do školy, takže už nebude čas jezdit v týdnu, kdy jsou lanovky přece jen prázdnější. Nicméně snowboard a lyže jsou stále mou srdeční záležitostí a snad ještě dlouho zůstanou. S dětmi dostalo ježdění samozřejmě uplně jinou formu. Moc se těším, až budou obě pořádně jezdit a budeme &quot;nakládat&quot; spolu. Neznám lepší relax, než vyrazit do divokého terénu, hlubokého sněhu a nechat ho stříkat přes hlavu :). Díky mé vizáži mě někteří lidé zvou feťákem. Jestli jsem na něčem životně závislý, tak je to adrenalin. A láska. Mám samozřejmě i jiné drobné závislosti, jako je káva nebo cigarety. Bez toho si ale život představit umím.

Máš pravdu, že letos se už po čtvrté zúčastníme Underground football cupu v Chrudimi. Jde o &quot;sranda turnaj&quot; amatérských týmů, který vznikl v chrudimském undergroundovém podhoubí, a to tu bylo vždy silné. Jde už o 32. ročník, takže ta tradice je skutečně dlouhá. Piráti takovou tradici ještě zdaleka nemají, ale podhoubí mají dost podobné. Hlavní výhrou jsou dvě láhve tequily. Ty jsme ještě nevyhráli, i když loni už jsme k nim měli blízko. Na tomhle turnaji ale o vítězství nikdy nešlo a já doufám, že to tak zůstane.

{% asset 'articles/2019/rozhovory/pstepanek/pstepanek3.jpg' magick:resize='751x422^' 
magick:gravity='center' magick:crop='751x422+0+0' alt='Pavel Štěpánek'%}

**Jak hodnotíš kulturní vyžití v regionu? Je kam zajít? Co by mohlo být o prázdninách zajímavým tipem? Plánuješ další VyOsení? Jak ještě přispívají Piráti k dění na Chrudimsku?**

Pro mě je tu kulturní nabídka nedostatečná, ale přitom je tu akcí poměrně dost. Je to možná i mým okrajovým vkusem. Jsem moc rád, že v Chrudimi funguje R klub, který nabízí alespoň nějakou alternativu místním diskoškám. Vedle toho tu máme kino, letní kino, divadlo, krásný novobarokní sál v muzeu, kde se pořádají skvělé plesy. MUBASO které svůj potenciál ještě plně nevyužilo. Přes léto je samozřejmě v Chrudimi a širším okolí akcí dost a každý si určitě vybere. Od vážné hudby v podobě relativně nového festivalu Zlatá Pecka, přes klasické komerční festivaly typu Majáles v nedalekých Pardubicích. Letos poprvé se konal Seniorfest s lidovou hudbou. A je tu i Yanderov, festival začínajících skupin, na kterém jsem vyrostl. Nedaleko v Nasavrkách je pak skvělý Lughnasad, festival kelstké kultury. Mrzí mě, že minulé vedení města nevěnovalo dost pozornosti zábavě pro mladé. I díky jejich přístupu se odstěhoval hip-hopový festival Chrufest do sousedních Pardubic. Já vyhledávám elektronickou taneční hudbu, zvláště psytrance nebo hitek. Za takovou si ale vyjedu za hranice našeho regionu a nevadí mi to. V zimě je to horší. Chybí mi tu klub s nějakou inteligentní taneční hudbou, kam bych si mohl jít odpočinout i zatančit se svou ženou. Žil jsem léta v Praze a tam je samozřejmě jiná nabídka. Ve VyOsení budeme určitě pokračovat. První jsem v Chrudimi pořádal už v roce 2011. Bylo to ale trochu &quot;na punk&quot;. Od té doby se naše stranická pokladnička &quot;trochu&quot; naplnila a loni jsme se k tomu vrátili. Teď bych byl rád, kdyby se podařilo nejméně každé dva roky, ideálně každý rok, jedno VyOsení v Pardubickém kraji uspořádat. Svobodnou hudbu je třeba propagovat a o problémech autorských práv mluvit. Víc zatím v kultuře nepodnikáme. Nicméně zásadní změna u Pirátů nastala teprve na konci roku 2017. Tehdy jsme získali větší finanční dotace, které nám pořádání akcí zdarma pro lidi umožní. Do budoucna bych rád pořádal i festival svobodných filmů, svobodného divadla a uvažuji i o nějaké sportovní soutěži. Rádi bychom finance získané z veřejných zdrojů vraceli v co největší míře lidem, bez rozdílu. Uvažoval jsem i o Pirátském nadačním fondu, který by se věnoval filantropii.

{% asset 'articles/2019/rozhovory/pstepanek/pstepanek4.jpg' magick:resize='751x422^' 
magick:gravity='center' magick:crop='751x422+0+0' alt='Pavel Štěpánek'%}

**Jaké největší výzvy na Piráty v ČR podle Tebe v blízké budoucnosti čekají?**

Pro nás v kraji jsou to krajské volby v příštím roce. Je to součást veřejné správy, ve které dosud nemáme své zástupce a vidím, že nám to na komunální úrovni chybí. Jinak jsou to ale jednoznačně sněmovní volby v roce 2021. Stojí před námi obrovská výzva personálního posílení. Největší úskalí Pirátské strany tkví podle mě v tom, že naše preference rostou rychleji než členská základna a s ní související odborné zázemí. Je pro nás nyní životně důležité přesvědčit dostatečný počet schopných odborníků, kteří ctí pirátské principy svobody a otevřenosti, aby se zapojili do politiky a pomohli nám věci měnit. Bohužel slovo politik je dnes téměř nadávkou a soukromý sektor odborníkům nabízí úplně jiné zisky. Pokud se do sněmovních voleb spojí tzv. demokratický blok, bude naše strana představovat asi jedinou alternativu pro středového liberála. Levicové strany jsou dnes na hraně své existence a jejich hlasy stáhla populistická hnutí (ve skutečnosti direktivně řízené strany). To je špatně. Naproti tomu pravicové strany nabírají druhý dech a to je dobře. My se však musíme držet středu a nenechat se stáhnout vlevo ani vpravo. Ano, pravo-levé dělení politiky vlastně neexistuje.

**Kdybys měl ten vliv a mohl něco doporučit současnému předsedovi vlády, co by to bylo?**

Aby jednal v zájmu naší země a ne svém vlastním, aby odstoupil! Nebo ať se skutečně a prokazatelně vzdá holdingu Agrofert - prodá ho! Já vím, on &quot;nikdy, opakuji nikdy, neodstoupí&quot;. Pak by mi stačilo, aby alespoň nelhal, plnil sliby a nebyl tak servilní k současnému prezidentovi. Ten si zřejmě plně neuvědomil, kde začíná a končí pravomoc prezidenta této země. Slyšel jsem pana Babiše říkat, že toto volební období je pro něj poslední, že do dalších voleb už nepůjde. Co myslíš, dodrží svá slova? ANO má ve svých řadách nepochybně spoustu čestných a schopných lidí, odborníků, kteří ale bohužel svou pomocí tomuto hnutí pomáhají osobnímu prospěchu svého šéfa. Když se v roce 2011 objevili na politické scéně, byl jsem z nich nadšený. Ovšem jen velmi krátce, než jsem se začal o Žlutého barona zajímat v širších souvislostech. Všechny babičky, učitelé, rodiče mi vždy říkali: &quot;Kdo lže, ten krade.&quot; A náš premiér byl ze lži usvědčen už mnohokrát.

**Na co bys rád odpověděl, ale nikdo se nezeptal?**

Myslím, že Tvé otázky byly dostatečně vyčerpávající a moc za ně děkuji. Závěrem bych rád jen vyzval k zapojení. V mých odpovědích výše je spousta plánů, záměrů a úkolů, před kterými stojíme. Ve skutečnosti máme vizí ještě mnohem víc. Abychom je mohli realizovat, abychom dělali veřejnou službu kvalitně, potřebujeme aktivní dobrovolníky, odborníky, a pokud se toho lidé neštítí, i členy strany. Další Piráty. Vím, že politika mnoho lidí odpuzuje. Rád bych ale zmínil slova slavného řeckého filosofa Platóna: „Nakonec vám budou vládnout ti nejneschopnější z vás. To je trestem za neochotu podílet se na politice.&quot;

Odhlédnu-li od politiky a nezaleknu se trošky sentimentu,  rád bych popřál všem, aby si všímali krásy, která je všude kolem nás. Aby uměli zapomenout na zášť i soudy a byli odvážní. Téměř veškeré zlo, které se děje, je důsledkem strachu. Zkuste si uvědomit, že nelze nikoho urazit. Pouze &quot;se urazit&quot;. Že odlišnost je to, co nás činí jedinečnými. A v neposlední řadě, že úsměv je mocným lékem. Krásný zbytek prázdnin.


{% asset 'articles/2019/rozhovory/pstepanek/pstepanek5.jpg' magick:resize='751x422^' 
magick:gravity='center' magick:crop='751x422+0+0' alt='Pavel Štěpánek'%}


**Další rozhovory z cyklu Středeční hlášení od kormidel:**

[Daniel Lebduška][11], [Lenka Španihelová][12], [Vojtěch Fadrný][13], [Zbyněk Ruda][14], [Aleš Nunvář][15], [Ondřej Karas][16], [Líba Vévodová][17], [Andrej Ramašeuski][18], [Ivana Böhmová][20]

[1]: https://pardubicky.pirati.cz/lide/ivana-bohmova/
[2]: https://pardubice.pirati.cz/tiskove-zpravy/dostupne-bydleni-i-vzdelavani-to-jsou-temata-pardubickych-piratek/

[11]: https://pardubicky.pirati.cz/tiskove-zpravy/str_hlaseni_od_kormidel_d_lebduska/
[12]: https://pardubicky.pirati.cz/tiskove-zpravy/str_hlaseni_od_kormidel_l_spanihelova/
[13]: https://pardubicky.pirati.cz/tiskove-zpravy/str_hlaseni_od_kormidel_vojta_fadrny/
[14]: https://pardubicky.pirati.cz/tiskove-zpravy/str_hlaseni_od_kormidel_zbynek_ruda/
[15]: https://pardubicky.pirati.cz/tiskove-zpravy/str-hlaseni-od-kormidel-ales-nunvar/
[16]: https://pardubicky.pirati.cz/tiskove-zpravy/str-hlaseni-od-kormidel-ondrej-karas/
[17]: https://pardubicky.pirati.cz/tiskove-zpravy/str-hlaseni-od-kormidel-liba-vevodova/
[18]: https://pardubicky.pirati.cz/tiskove-zpravy/str-hlaseni-od-kormidel-andrej-ramaseuski/
[19]: https://pardubicky.pirati.cz/tiskove-zpravy/str-hlaseni-od-kormidel-pavel-stepanek/
[20]: https://pardubicky.pirati.cz/tiskove-zpravy/str-hlaseni-od-kormidel-ivana-bohmova/