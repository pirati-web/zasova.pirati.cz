---
layout: post
category: CLANKY
title: Piráti si ve Zlínském kraji zvolili nové předsednictvo
date: 2019-11-25
author: Jaromír Horký
authorId: jaromir.horky
image: posts/pks.png 
tags: 
- zlinsky-kraj
- předsednistvo
- vratislav-krejcir
- marek-houser
- frantisek-elfmark
- jiri-jaros
- jaroslav-takac

important: true
---

Členská základna Pirátů Zlínského kraje si v těchto dnech zvolila nové předsednictvo krajského sdružení. Předsedou se nově stal Vratislav Krejčíř z Kroměříže. Dalšími místopředsedy byli zvoleni Marek Houser z Uherského Hradiště, František Elfmark z Uherského Hradiště, Jiří Jaroš ze Zlína a Jaroslav Takáč z Přílep u Holešova. Nové krajské předsednictvo nyní především provede místní sdružení volbami do krajského zastupitelstva.

Nový krajský předseda Pirátů Zlínského kraje **Vratislav Krejčíř** působí jako místostarosta Kroměříže a zároveň  je předsedou místního sdružení.

Mezi priority nového předsedy **Vratislava Krejčíře** bude patřit nejen reprezentace krajského sdružení, ale hlavně práce na strategickém rozvoji Pirátů v kraji a zlepšení součinnosti jednotlivých místní sdružení mezi sebou. *„Mým úkolem je také pomoc v plnění pirátského programu ve městech a předávání zkušeností nabytých působením na radnici. Vše z těchto věcí nám pomůže získat co nejvíce mandátů v nadcházejících krajských volbách, což bude také úkolem celého předsednictva,”* uvedl nově zvolený předseda.

Nově zvolení místopředsedové se chtějí zaměřit každý na jemu blízký úsek krajské agendy. **Marek Houser** se chce věnovat zejména vnitřním procesům a výstavbě krajského centra. *„Mimo samozřejmou snahu propagovat politiku Pirátů navenek chci pokračovat zejména v technické podpoře pro členy. Aby se nám dobře komunikovalo napříč krajem a aby se nám dobře prezentovalo naše výsledky. Chtěl bych také oživit myšlenku otevření Pirátského centra ve Zlínském kraji. Věřím, že v krajských volbách uspějeme a tím pádem pokryjeme všechna patra tuzemské politiky. S takovou silou a agendou už bychom měli být občanům blíž i s fyzickou kanceláří a zázemím,”* říká bývalý krajský předseda a nově místopředseda Pirátů ve Zlínském kraji.

Poslanec **František Elfmark** se chce zaměřit na lepší komunikaci a spolupráci napříč místními sdruženími. *„Práce pro předsednictvo je pro mne především velmi zodpovědná. Kromě nastavení funkčních a efektivních procesů a time managementu, se chci snažit držet lidsky celou členskou základnu pohromadě. Umět jednotlivým členům krajského fóra naslouchat a umět s podněty, které od nich získám, dále pracovat,”* upřesňuje další z místopředsedů **František Elfmark**.

Hlavním cílem místopředsedy krajského sdružení, Jiřího Jaroše je úspěch v krajských volbách, vstup do koalice a transparentní práce pro lidi. *„Chci se věnovat důkladné přípravě na krajské volby, mým hlavním cílem je uspět napříč krajem, tak aby z něj mohl vzniknout moderní kraj 21. století,”* dodává zlínský radní.

Na podpoření založení nových místních sdružení například v Holešově či Bystřici pod Hostýnem, se bude soustředit místopředseda **Jaroslav Takáč**. Kromě toho chce iniciovat výjezdní schůze krajského sdružení, pořádat akce všeho druhu napříč krajem a prezentovat práci Pirátů i tam, kde Piráti dosud nejsou. *„Jako svůj hlavní úkol ve funkci místopředsedy , vnímám podporu všech místních sdružení v pořádání akcí pro veřejnost, a aktivní pomoc při kampaních, ve volbách které nás čekají v následujících letech. Jde mi hlavně o pozitivní pohled občanů na práci Pirátů a celkově lepší výstup směrem k voličům,”* ukončil **Jaroslav Takáč**, který v krajském předsednictvu bude působit již podruhé.
 
Hned v prosinci se nové krajské předsednictvo setká se členskou základnou na veřejné schůzi krajského sdružení zaměřenou na práci v expertních týmech.

---
