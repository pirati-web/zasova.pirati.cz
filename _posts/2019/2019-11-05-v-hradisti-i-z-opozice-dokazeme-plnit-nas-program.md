---
layout: post
category: CLANKY
title: V Hradišti i z opozice dokážeme plnit náš program
date: 2019-11-05
author: Jaroslav Ševčík
authorId: jaroslav.sevcik
image: posts/zmuh.jpg  
tags: 
- zlinsky-kraj
- uherske-hradiste
- jaroslav-sevcik
- radnice
---

V Uherském Hradišti jsme sice v zastupitelstvu skončili v opozičních lavicích, ale myslím, že spoustu věcí dokážeme i tak změnit. Jsem členem finančního výboru a majetkové komise města, kde se mi daří prosazovat náš program, ale v první řadě pracovat pro občany.  V majetkové komisi jsem podpořil projekt elektronických dražeb majetku města, který přispěl k větší transparentnosti. Také jsem na posledním zastupitelstvu pomohl prosadit indexaci audio záznamů ze zastupitelstva tak, aby pro občany byly jednotlivé body lehce nalezitelné a občan se nemusel proklikávat několika hodinovým záznamem.

Ve finančním výboru jsem navrhl, aby město neinvestovalo do projektu nového skateparku bez toho, aniž by na tento projekt čerpaly dotace. Samotný projekt mi nevadí, naopak ho podporuji, ale ve městě jsou důležitější a finančně podhodnocené věci, než nový skatepark za osm milionů korun.

I když jsme v Uherském Hradišti stranou opoziční, vytvořili jsme platformu, kde se setkáváme s ostatními opozičními zastupiteli, diskutujeme a zdokonalujeme naše návrhy a získáváme jak jiný pohled na věc, tak podporu pro naše návrhy. Nyní zapracovávám podklady pro návrh bodu do zastupitelstva, který by měl ulevit peněženkám občanů a také je odprostit od zbytečné byrokracie. Také se zabývám pravidly pro rozdělování finančních prostředků do sportu, kde v Uherském Hradišti Máme velké mezery v transparentním dělení financí. Rozhodně se mi nelíbí rozdělování peněz na sport metodou „zde je to politicky vhodné“. Práce nás tedy čeká dost a já se těším na naše pozitivní výsledky.

---
