---
layout: post
category: CLANKY
title: Českotřebovští Piráti věnovali do domova pro seniory počítač Raspberry 
date: 2019-12-20T10:00:00+0200
tags: 
    - Ceska-Trebova
author: Piráti Pardubického kraje
image: articles/2019/ctpc1.png
---


**V čase přicházejících Vánoc předali českotřebovští Piráti malý dárek do domova seniorů v České Třebové. Oním dárkem je počítač Raspberry PI 4 s operačním systémem Raspbian, který je založen na svobodném (open source) software.**

Projekt jsme realizovali ve spolupráci s ředitelkou Sociálních služeb **JUDr. Peterkovou** a rádi bychom tak pomohli s bouráním stereotypu, že počítače jsou pouze pro mladé. 

Chceme třebovským seniorům rozšířit možnost kontaktu s okolním světem. Obyvatelé domova tak budou moci například sledovat streamovaná videa a přenosy, které je zajímají. 

{% asset 'articles/2019/ctpc2.png' magick:resize='751x422^' 
magick:gravity='north' alt='dar seniorům'%}

Jde i o další ze způsobů, který rozšíří možnosti naplňování práva na informace a společenský život. K tomu dodává garant projektu, českotřebovský zastupitel za Piráty **Jiří Ducháček**: 
>"Chtěli bychom tímto způsobem jednak pomohli zpestřit život obyvatel domova a také umožnit kontakt například se seniory v jiných domovech. Toto zařízení umožní "Být při tom" například v případě konání koncertu nebo jiné společenské akce v jiném domově nebo na jiném místě. Vnímáme tento krok také jako počátek další spolupráce se Sociálními službami i na jiných užitečných projektech".

{% asset 'articles/2019/ctpc3.png' magick:resize='751x422^' 
magick:gravity='north' alt='dar seniorům'%}
