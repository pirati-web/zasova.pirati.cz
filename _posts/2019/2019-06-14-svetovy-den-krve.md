---
layout: post
category: CLANKY
title: Světový den krve
date: 2019-06-14T01:00:00+0200
tags: 
    - den-krve
author: Piráti Pardubického kraje
image: articles/2019/sv_den_darcu_krve.jpg
---



**Pátek 14.6. je Světovým dnem dárců krve. Je čas připomenout si každého z těch, kterým stojí za to jednou za čas udělat dobrou věc: Pomoci zachránit život jiným lidem.**

V množství dobrovolně a zdarma darované krve a plazmy se již po řadu let objevuje také potůček pirátské krve. Například v Pardubickém kraji máme mezi Piráty hned několik dárců. Co je vede k tomu, aby tuto nejcennější tekutinu pravidelně darovali? 
Zeptali jsme se některých z nich.

**Filip Mezera**

Krev a krevní plazma jsou v lékařství nenahraditelné nejenom pro přímé transfúze, ale i pro výrobu léků pro pacienty s poruchami imunity či krevní srážlivosti. Skutečně tak darování zachraňuje či zlepšuje životy lidí, kteří měli menší štěstí na zdraví než já. A znáte přísloví: Kdo zachrání lidský život, jakoby zachránil celý svět. Proto mám  za sebou 70 odběrů a dál budu chodit pravidelně darovat.

{% asset 'articles/lide/fm.png' magick:resize='751x422^' 
magick:gravity='center' magick:crop='751x422+0+0' alt='Filip Mezera' 
%}

**Pavel Štěpánek**

Já daruji krev pravidelně, pouze s nucenými přestávkami, kdy moji krev nepřijmou kvůli novému tetování. Čeho jsem si všiml a co mě zarazilo je, že homosexuálové jsou vyřazeni natrvalo, patří do skupiny s tzv. rizikovým chováním.
Několikrát jsem byl darovat i společně se svou ženou Nikolou.


**Nikola Štěpánková**

Darovat krev jsem začala ještě před prvním porodem, tedy před rokem 2012. Šla jsem do toho především proto, že mám krevní skupinu 0+ , a tak je moje krev přijatelná pro většinu lidí. Zvažovala jsem i dárcovství krevní plazmy, ale k tomu potřebují sparing partnera- třeba se odhodlám společně s manželem Pavlem. S tím jsem absolvovala i poslední 3 darování krve. Z dárcovství mám nejen dobrý pocit, ale zároveň to prospívá mému tělu po fyzické stránce. Chci darovat i nadále. Má to smysl.

{% asset 'articles/lide/pAn.png' magick:resize='751x422^' 
magick:gravity='center' magick:crop='751x422+0+0' alt='Nikola a Pavel Stepankovi' 
%}

**Aleš Nunvář**

Pravidelně daruji krev asi od roku 2012 a mám za sebou 16 odběrů. Jsem rád, že i moje krev může někomu pomoci například po autonehodě nebo operaci. Zároveň vnímám jako pozitivní i to, že jsem díky krevním testům a lékařské kontrole před odběrem pravidelně v obraze, jak jsem na tom se svým zdravím. S odběry chci pokračovat i nadále.

{% asset 'articles/lide/an.png' magick:resize='751x422^' 
magick:gravity='center' magick:crop='751x422+0+0' alt='Ales Nunvar' 
%}

**Nejen těmto Pirátům, ale vám všem darcům patří velký dík a uznání za to, co pro nás ostatní dělají.**
**Jedno pirátsky užívané heslo zní. *“Sharing is caring - Sdílení je péče “*. Sdílením své krve pečují dárci o naše životy.**
