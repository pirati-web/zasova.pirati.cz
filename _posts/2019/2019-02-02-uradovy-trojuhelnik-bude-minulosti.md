---
layout: post
category: CLANKY
title: Bermudský úřadový trojúhelník bude minulostí
date: 2019-02-02
author: Denis Rychtar
authorId: denis.rychtar
image: posts/uradovytrojuhelnik.jpg
tags: 
- Valašské-Meziříčí
- úřad
- zastupitelstvo
---
Stará budova úřadu na Zašovské ulici ve Valašském Meziříčí je v rozpadajícím se stavu. Zastupitelé musí vyřešit, zda se postaví
budova nová, či se stávající prostory zrekonstruují. Na rekonstrukci byly navrženy tři projekty v cenových relacích 
cca 60 milionů Kč a nová budova cca 80 - 116 milionů Kč bez DPH. Zastupitelé se shodli, že je potřeba rozšířit úřad. 
Nejen o parkovací místa, ale i o případné rozšíření pro prostory městské policie, technické služby a rezervy pro 
případné rozšíření působnosti.

**Pro novou budovu úřadu jsme řešili alternativy:**

- Bývalé potravinářské učiliště na Sokolské ulici. Shodli jsme se však na nedostatečném prostoru a malé kapacitě parkovacích 
míst. Předpoklad 60 milionů Kč bez DPH.

- Pozemek ve vlastnictví města v Kasárnách, kde jsou pozitiva dostatečné prostranství pro budovu, parkovací místa, 
propojení s ostatními krajskými úřady i s novou autobusovou linkou. Možností dohotovení v roce 2023, což je ze všech návrhů varianta nejrychlejší. Na druhou stranu se však otevírá problém se zahlcením dopravou, řešením výjezdu hasičů a vzdáleností. Předpoklad pro realizaci je 80 milionů bez DPH.

- Odkoupený areál v Křižanově pile je také velmi atraktivním místem k stavbě nového úřadu,
který splňuje všechny požadavky jako v kasárnách, navíc v blízkosti obchodní centrum, budoucí dopravní terminál, 
vlakové nádraží a vyřešené parkovací místa. Negativa jsou vzdálenost budov, vlastnictví části pozemku a přehlcení
dopravy už v tak problematické oblasti. Dostavba se nabízí až pro rok 2025. Předpoklad pro výstavbu 80 milionů Kč bez DPH.

- Další a poslední možností je Masarykova proluka, která by také splňovala veškerá kritéria jako ostatní návrhy na 
novostavbu úřadu. Pokud se přesune autobusové nádraží a dokončí další etapa obchvatu, pak budou pozitivy částečné 
parkování, možnost rozšíření na patra, lepší dopravní možnosti, redukce přetížení dopravy. 
Negativy pak jsou nedořešená odkoupení pozemků za více než 30 milionů Kč a plánovaná dostavba až v roce 2025. 
Předpoklad nákladů je 116 milionů Kč bez DPH.

Pro místní Pirátskou stranu je nejvíce atraktivní novostavba v areálu Kasáren a sjednocení s krajskými úřady. 
Dost bylo Bermudského trojúhelníku úřadů roztáhlých po celém městě!

**Jaký je Váš názor? Jaká nabízíte možná řešení? Která varianta je pro Vás nejpřijatelnější?**

Napište nám na naše facebookové stránky: [https://www.facebook.com/pirati.valmez/](https://www.facebook.com/pirati.valmez/){:target="_blank"}

nebo kontaktujte naše členy nebo naše zastupitele: [https://valmez.pirati.cz/kontakt/](https://valmez.pirati.cz/kontakt/){:target="_blank"}

- - -
