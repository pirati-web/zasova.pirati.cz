---
layout: post
category: CLANKY
title: Buďme důrazní, kritičtí a stůjme si za pirátskými hodnotami, říká nový šéf MS Chrudimsko Kubala
date: 2019-08-16T00:00:00+0200
tags: 
    - rozhovor
    - ms
    - chrudim
    - mistni-predsednictvo
    - ms-chrudimsko
author: Piráti Pardubického kraje
image: articles/2019/zkubala_ibartos.jpg
---

**Ve vedení MS Chrudimsko došlo k personální změně, když byl namísto odstoupivšího předsedy Pavla Štěpánka 
do čela místního sdružení dovolen IT expert se zaměřením na Linux [Zdeněk Kubala](https://chrudim.pirati.cz/lide/zdenek-kubala/). Ten je s dosavadní prací Pirátů 
na Chrudimsku spokojen, ale také vidí prostor pro zlepšení. V následujícím článku přinášíme některé z jeho ambicí 
a vizí, s nimiž do funkce přichází.**

Zdeněk Kubala zdůrazňuje nutnost prohloubení kvality komunikace ze strany Pirátů v regionu i mezi nimi samotnými. 
>&quot;Rád bych apeloval na větší zapojení obyvatel do dění v občanské společnosti, také je dobré si připomenout, 
>že volbami odpovědnost jednotlivců nekončí. Zároveň bych se chtěl zasadit o intenzivnější propojení s našimi 
>zastupiteli v Chrasti a Hlinsku. I Piráti v Heřmanově Městci mají na čem stavět,&quot; 

říká nový šéf místního sdružení, který neskrývá spokojenost s pirátskými výsledky v jarních eurovolbách, kdy v 
Chrudimi získala strana přes 14 % hlasů.

Dále hodnotí působení v největším městě regionu, kde mají Piráti rovnou dva místostarosty.
>&quot;V Chrudimi jsme dostali nejkomplikovanější gesce dopravy a investic, do nichž se koaličním partnerům z 
>pochopitelných důvodů nechtělo. I to je příčinou, proč je progres pomalejší než bychom si sami přáli. 
>Můžeme zmínit výstavbu druhé části obchvatu, nepopulární nucené uzávěry nebo investice do zdlouhavé revitalizace 
>náhonu, budování skateparku či terminálu,&quot;

říká Kubala a jedním dechem doplňuje i pozitiva: 
>&quot;Plníme program otevřené radnice a pirátští zastupitelé 
>prosadili jmenné hlasování v radě města oproti předchozí tajné volbě. Zasadili jsme se o změnu otevírací doby 
>sběrného dvoru a zřízení re-use centra v něm. Otevřeli jsme jednání komisí pro veřejnost. Piráti si odsouhlasili 
>pravidelná setkávání a projednávání plánovaných bodů s veřejností před jednáním zastupitelstva. Přál bych si také, 
>aby výběrová řízení do dozorčích rad byla otevřená i u koaličních partnerů. To není tak těžké prosadit, 
>pokud se všichni shodují na transparentním řízení města či obce.&quot;

Jako problém navzdory úspěchům vidí nízký zájem občanů o dění ve městě. Například komise rady města rozhodují o 
milionech, ale zájem veřejnosti je zatím nízký. Toto tvrzení dokládá svými zkušenostmi z pozice předsedy v komisi 
pro digitalizaci.
>&quot; Podařilo se prosadit pirátský návrh finančního narovnání účasti v komisích pro veřejnost, což je určitě 
>přínosnější než mediálně vděčné odebrání občanství zločincům Stalinovi a Gottwaldovi. Když jsme ale u toho, 
>chtěl bych iniciovat další průzkum vhodnosti udělení čestného občanství jiným problematickým osobám spojených 
>s minulým režimem nebo i z porevoluční doby.&quot;

Kubalu těší, že se na Chrudimsku daří rozšiřovat pirátskou členskou základnu, přibývají noví registrovaní příznivci 
a drží se trend, který je stále rostoucí. Přál by si, aby místní sdružení Pirátů personálně posilovalo o odborníky 
a další dobrovolníky mající zájem pracovat pro místo, kde žijí.
>&quot;Je potřeba zlepšit komunikaci, informovanost o pirátských aktivitách a práci našich zastupitelů i tam, 
>kde nemáme zastoupení. Důležité je i komunikovat pirátská témata a potenciál. Jedním z možných řešení je vytváření 
>veřejných skupin napojených na práci jednotlivých komisí a akcentovat občanské podněty a participaci,&quot;

přibližuje svůj pohled na věc Zdeněk Kubala.

Dalším bodem v jeho vizi je i nadále rozšiřovat pestré aktivity chrudimských Pirátů (cestovatelské nebo odborné přednášky, 
pirátské trhy v Chrasti, promítání svobodných filmů, besedy s pirátskými poslanci k aktuálním tématům, swap atd.) i 
na další obce v regionu.
>&quot;Mezi hlavní pirátské priority v kraji patří vzdělávání a důraz na komunitu a kulturu, v čemž chceme pokračovat,&quot; 

říká nový předseda.

Na závěr vybízí k názorové kontinuitě a vnitřní integritě v době, kdy popularita Pirátů stále roste a jejich potenciál 
se často pokouší zneužívat politická konkurence.
>&quot;Měli bychom být více důrazní a zachovat si kritický odstup k fungování úřadů, i když v nich máme zastoupení. 
>Přestože jsme součástí vládnoucí koalice, neznamená to vždy názorové souznění. Stůjme si za pirátskými hodnotami. 
>Ne vždy se chceme vézt s rozhodnutími, která nekorespondují s naším programem, pro který jsme byli zvoleni,&quot;

uzavírá Zdeněk Kubala.

{% asset 'articles/2019/chrudim_lidi.jpg' magick:resize='751x422^' 
magick:gravity='center' magick:crop='751x422+0+0' alt='Hromadne foto piratu v Chrudimi'%}

*foto, zdroj facebook - Kodl CR a Piráti-Chrudim*
