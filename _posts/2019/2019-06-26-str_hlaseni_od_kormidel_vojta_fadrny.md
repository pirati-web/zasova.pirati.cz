---
layout: post
category: CLANKY
title: Středeční hlášení od kormidel - Vojtěch Fadrný
date: 2019-06-26T14:00:00+0200
tags: 
    - rozhovor
    - zastupitel
author: Piráti Pardubického kraje
image: articles/2019/rozhovory/vfadrny/vojta1.png
---

**Středeční hlášení od kormidel.  Je tu další díl seriálu rozhovorů s našimi zastupiteli v Pardubickém kraji. Každou středu Vám přinášíme zajímavé rozhovory s Piráty pracujícími pro naše města.**

*Třetím osloveným zastupitelem je Vojtěch Fadrný. Bydlí ve Svitavách a je velmi aktivní ve svitavském zastupitelstvu. I když Vojta není přímo členem Pirátů, tak v komunálních volbách kandidoval za Piráty a nezávislé. Jeho činy a zastupitelská práce ukazují, že Pirátský program je pro něj více, než jen vějička na voliče.*

**Vojto, představ se nám.**

Podnikám a pracuji ve vývoji softwaru. Hraji fotbal za Kamennou Horku, jsem brankář. V poslední době se věnuji Chytrým kvízům, kde s našim týmem často vyhráváme. V tuhle chvíli jsem svobodný a rodinu zatím ještě nemám, ale kdo ví, jak to bude v budoucnosti.

{% asset 'articles/2019/rozhovory/vfadrny/vojta2.jpg' magick:resize='751x422^' 
magick:gravity='center' magick:crop='751x422+0+0' alt='Vojtech Fadrny'%}

**Jak hodnotíš situaci ve světě?**

Abych pravdu řekl, nejsem úplně znalý globální politiky. Velmi silně jsem vnímal migrantskou krizi v roce 2015. Nesouhlasil jsem s přerozdělováním uprchlíků, a to se naštěstí také nestalo. Podle mě je lepší problém řešit přímo v místě, kde ta krize vypukla. Myslím si, že máme dobře nastavenou azylovou politiku, což je pro naší zemi velké plus.


**Jak vnímáš život v naší republice?**

Nelíbí se mi, že se v naší zemi zavádí nové skryté daně. Jako živnostník vnímám, že je tu obrovská byrokracie. Za sebe říkám, je na čase výraznou část administrativy přesunout z papírů do digitálního světa. Kontrola a výběr některých daní je dražší, než kolik činí výnos těchto daní. Takové daně by se měly zrušit. Mou vizí je mít štíhlý a efektivní stát, který se lidem příliš neplete do života. To se dnes bohužel neděje a je to obrovská škoda.
Uvědomuji si, že žijeme v době velkého ekonomického růstu. Je nízká nezaměstnanost a práci nemají většinou pouze lidé, kteří pracovat nechtějí. Českou ekonomiku táhnou něměcké automobilky, a pokud se tomuto odvětví bude dařit i nadále, tak se bude dařit i naší zemi. Je však potřeba připravit se na horší časy.

{% asset 'articles/2019/rozhovory/vfadrny/vojta3.jpg' magick:resize='751x422^' 
magick:gravity='center' magick:crop='751x422+0+0' alt='Vojtech Fadrny'%}

**Jak se změnil Tvůj život poté, co jsi se stal zastupitelem města Svitavy?**

Po volbách se na mě začali obracet lidé, kteří chtějí řešit různé problémy ve svém okolí, ať se jedná o opravy komunikací, péči o zeleň anebo o dětská hřiště. 
Osobně mám v tuhle chvílí jako zastupitel mnohem jednodušší cestu k informacím. Jsme v opozici a na svitavské radnici, tak zastáváme především kontrolní roli. Přinášíme však také zajímavé podněty v oblasti transparence a digitalizace. Usilujeme o zavedení městské dopravy ve Svitavách a blízkém okolí.

Pro zajímavost můžu říci, že po zvolení jsme se snažili prosadit on-line vysílání ze zasedání zastupitelstva, a tak informovat občany přímo na webu. Toto téma na začátku těžce narazilo a vedení města nám sdělilo, že to nejde. My jsme se však nedali a videa včetně materiálů zveřejňujeme na našem webu www.piratisvitavy.cz. Během pár měsíců se nám podařilo přesvědčit ostatní zastupitele, aby video zveřejňovala samotná radnice. Lidé ze Svitav tak mohou na webu města sledovat jednání zastupitelů z pohodlí svého domova.

**Co bys vzkázal našim voličům a občanům?**

Byl bych rád, aby se lidé více věnovali veřejnému dění v našem městě. Dříve se ve Svitavách vše dělalo víceméně v kuolárech a obyčejný občan neměl adekvátní informace. My jako opozice jsme si dali jako hlavní bod toto změnit, a to se nám daří. Lidé nám děkují, že se mohou dozvědět více informací a orientují se v tom, co se na radnici děje. Důležité je nebát se,aktivně se zapojovat a nebýt ke svému okolí lhostejný.

{% asset 'articles/2019/rozhovory/vfadrny/vojta4.jpg' magick:resize='751x422^' 
magick:gravity='center' magick:crop='751x422+0+0' alt='Vojtech Fadrny'%}


**Další rozhovory z cyklu Středeční hlášení od kormidel:**

[Daniel Lebduška][11], [Lenka Španihelová][12], [Zbyněk Ruda][14], [Aleš Nunvář][15], [Ondřej Karas][16], [Líba Vévodová][17], [Andrej Ramašeuski][18], [Pavel Štěpánek][19], [Ivana Böhmová][20]

[1]: https://pardubicky.pirati.cz/lide/ivana-bohmova/
[2]: https://pardubice.pirati.cz/tiskove-zpravy/dostupne-bydleni-i-vzdelavani-to-jsou-temata-pardubickych-piratek/

[11]: https://pardubicky.pirati.cz/tiskove-zpravy/str_hlaseni_od_kormidel_d_lebduska/
[12]: https://pardubicky.pirati.cz/tiskove-zpravy/str_hlaseni_od_kormidel_l_spanihelova/
[13]: https://pardubicky.pirati.cz/tiskove-zpravy/str_hlaseni_od_kormidel_vojta_fadrny/
[14]: https://pardubicky.pirati.cz/tiskove-zpravy/str_hlaseni_od_kormidel_zbynek_ruda/
[15]: https://pardubicky.pirati.cz/tiskove-zpravy/str-hlaseni-od-kormidel-ales-nunvar/
[16]: https://pardubicky.pirati.cz/tiskove-zpravy/str-hlaseni-od-kormidel-ondrej-karas/
[17]: https://pardubicky.pirati.cz/tiskove-zpravy/str-hlaseni-od-kormidel-liba-vevodova/
[18]: https://pardubicky.pirati.cz/tiskove-zpravy/str-hlaseni-od-kormidel-andrej-ramaseuski/
[19]: https://pardubicky.pirati.cz/tiskove-zpravy/str-hlaseni-od-kormidel-pavel-stepanek/
[20]: https://pardubicky.pirati.cz/tiskove-zpravy/str-hlaseni-od-kormidel-ivana-bohmova/