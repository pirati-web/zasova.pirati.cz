---
layout: blog
category: CLANKY
title: 'Čelní kandidáti do europarlamentu zamířili do našeho kraje. Nechyběl ani bus'
date: 2019-05-22
author: Jaromír Horký
authorId: jaromir.horky
image: /assets/img/posts/bus2019zlk.jpg   
tags: 'zlinsky-kraj eurovolby report VyOsení'
---
V sobotu a neděli 18. a 19. května putoval v rámci předvolební kampaně Zlínským krajem pirátský autobus s hlavními zastávkami na VyOsení ve Valašském Meziříčí a v Kroměříži na Bagráku.

Cestovali s ním zejména lídr pirátské kandidátky ve volbách do Evropského parlamentu Marcel Kolaja, dvojka kandidátky Markéta Gregorová, čtyřka kandidátky Lukáš Blažej a kandidátka za Zlínský kraj Linda Matušková. Byl s nimi také předseda Pirátů Ivan Bartoš.

První zastávkou byl hudební festival svobodné muziky VyOsení, který se konal v sobotu 18. května v Hospůdce Přístav ve Valašském Meziříčí. Návštěvníci festivalu se mohli v odpoledních hodinách těšit debatě s kandidáty do Evropského parlamentu či hře na akordeon v podání Ivana Bartoše. Děti si zase mohly zasoutěžit na několika stanovištích, od krokodýlí stezky přes střelbu lukem až po výrobu vlastní lodičky. V mezičase se pirátský autobus vydal do Rožnova pod Radhoštěm, kde Piráti rozdávali Pirátské listy ať už na náměstí, v okolí skanzenu či v parku. O večerní hudební program se na letošním ročníku VyOsení postaraly kapely Cirkus Láskohrad, Vysoké napětí, Antirádio punkový flashinet, Akyr & Word a celou akci zakončili DJ Washelll & DJ Send.

V neděli se kandidáti autobusem přemístili na Bagrák do Kroměříže, kde jste se spolu s námi mohli vydat po stopách pirátského pokladu! I když byla akce zaměřena spíše na rodiny s dětmi, tak i ostatní si přišli na své. Pro děti bylo připraveno celkem šest stanovišť, na kterých po zodpovězení správné odpovědi na různé otázky získaly slovo do tajenky. Poté, co dětem vyšla tajenka („Kapr Bahňák z Bagráčku, má rybáře na háčku“), obdržely z rukou Piráta poklad z truhly! A protože vyšlo počasí na jedničku, tak si mohli všichni návštěvníci nabídnout vynikající černobílou zmrzlinu, která výborně osvěžila.

Pirátský autobus se poté vydal na pokračování tour po celé České republice.
Děkujeme za vaši hojnou účast na všech akcích. Věříme, že nás také podpoříte při nadcházejícím víkendu ve volbách do Evropského parlamentu. Evropa potřebuje Piráty!


Jaké to bylo [ve Valmezu?](https://www.facebook.com/pg/pirati.valmez/photos/?tab=album&album_id=2281188022119968){:target="_blank"}

Jak to vypadalo [v Kroměříži?](https://www.facebook.com/piratikromeriz/posts/2413374848899084){:target="_blank"}

- - -
