---
layout: blog
category: CLANKY
title: 'Čtvrteční hlášení od kormidel - Jiří Jaroš'
date: 2019-09-05
author: Jaromír Horký
authorId: jaromir.horky
image: /assets/img/posts/jiri1.png   
tags: 'zlinsky-kraj jiri-jaros zlin rozhovor'
---

Čtvrteční hlášení od kormidel. Tak se jmenuje seriál rozhovorů s našimi zastupiteli v celém Zlínském kraji.

*Dnes jsme vyzpovídali radního ze Zlína, Jiřího Jaroše.* 

**Jiří, pověz nám něco o sobě.**

Jsem čistokrevný zlíňák. Narodil jsem se tady, prošel jsem od školky až ke státnicím ve Zlíně, vystudoval jse IT technologie, hrál jsem profesionálně fotbal za Zlín a nyní jsem v městské radě. Mám 3 děti a nikdy si nestěžuji.

![Jiří Jaroš](https://zlinsky.pirati.cz/assets/img/posts/jiri2.jpg)

**Jak se ti žije ve Zlíně?**

Loni jsem byl na pivo na zahrádce s američanem, australanem a iráncem. Američan z Minneapolis si pochvaloval jak se ve Zlíně všude dostane pěšky, nepotřebuje auto a může si dát pivo na zahrádce, protože v Americe by za popíjení piva na veřejnosti dostal po hřbetě. Australan z Perthu byl nadšený, jak je tu vše zelené, přístupné a levné. Peršan byl nadšený ze všeho. Mnoho lidí si ani neuvědomuje, jak se tady ve Zlíně máme dobře.

**Změnil se Tvůj život potom, co jsi se stal radním? Jak tě vnímají lidé?**

Samozřejmě, že změnil. Jako radnímu mi přibylo spoustu povinností a odpovědnosti. Dá se říct, že je to druhé zaměstnání. Spousta lidí se mě dotazuje, co a jak se bude dělat, kde se bude stavět, co se bude uklízet, opravovat, nakupovat, rekonstruovat, odvážet, dovážet, připravovat, soutěžit, organizovat. Někdy to bývá náročné.

![Jiří Jaroš](https://zlinsky.pirati.cz/assets/img/posts/jiri3.jpg)

**Na čem zrovna pracuješ v radě? Co se u vás už povedlo dotáhnout do konce?**

V současnosti pracujeme na tvorbě nového webu města Zlína, který by měl splňovat parametry 21.století. Občané by měli najít vše od kultury a sportu přes úřednická data a smart aplikace až po hospodaření města na jednom místě. Dále bych chtěl navýšit příspěvek do mládežnického sportu a pozvolna snižovat světelný smog rekonstrukcí veřejného osvětlení. Doufám, že se objeví single traily v koncepci sportu a další rok se pustím do digitalizace.

**Co bys na závěr vzkázal všem našim voličům a občanům?**

Našim voličům bych vzkázal, že držíme kurz není jen fráze, opravdu se tím řídíme. A občanům to, co říkám vždycky. Procestoval jsem půlku světa, ale Zlín je stejně nejlepší!

![Jiří Jaroš](https://zlinsky.pirati.cz/assets/img/posts/jiri4.jpg)

---
