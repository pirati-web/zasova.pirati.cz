---
layout: post
category: CLANKY
title: Valmez jde příkladem ostatním městům
date: 2017-04-28T12:06:00.032Z
author: Denis Rychtar
authorId: denis.rychtar
image: posts/1859.jpg
---
Zavedení bezplatné městské dopravy ve Valašském Meziříčí, na které město našlo peníze z poněkud překvapivého zdroje, považují Piráti Zlínského kraje za výborný nápad.

„Podporujeme návrhy na komunální úrovni, aby byla MHD plně financována z veřejného rozpočtu,“ čteme v programu Pirátů. A hle, rada dalšího města po určitém váhání usoudila, že se to nakonec vyplatí. Jedná se o Valašské Meziříčí ve Zlínském kraji.

Ještě nedávno to vypadalo jako utopie, a mnozí politici měli strach, že se finance nenajdou. Město je ale našlo ve fondu, kde se shromáždily pokuty řidičů aut. Našel se tím ten bod rovnováhy, který může garantovat daleko lepší ovzduší ve "Valmezu" bez velké zátěže pro městskou kasu. A tak, díky [usnesení č.65/24](http://www.valasskemezirici.cz/65-radna-schuze-rady-mesta-ze-dne-04-04-2017/d-30866){:target="_blank"} je doprava od letošního září zdarma.

„Jsme absolutně nadšení“, deklaroval Denis Rychtar, představitel pirátů ve Valašském Meziříčí. Už se těší na lepší ovzduší v městě a věří, že toto opatření přiláká do autobusů více spoluobčanů.

I Giuseppe Maiello, lídr Pirátů ve Zlínském kraji, se vyjádřil velmi pozitivně: „Jedná se o další signál, který náš kraj pošle jiným částem republiky. Dokazuje, že lze kombinovat ekonomické uvažování se zvýšením kvality života bez velké politické roztržky mezi znesvářenými stranami“.

Piráti vědí, že ne ve všech městech je stejné řešení vhodné a možné. Sledují další města, kde se o tom diskutuje, zejména v Praze a v Brně. Tam to vypadá, že MHD zdarma ještě dlouho nebude, nicméně před pár lety se situace zdála být beznadějnou i ve Valašském Meziřící. Myšlenka je to životaschopná a kde je vůle, najde se i cesta. Piráti ji budou hledat i ve spolupráci s jinými stranami.
- - -
