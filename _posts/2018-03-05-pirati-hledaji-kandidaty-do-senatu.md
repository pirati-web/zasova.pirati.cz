---
layout: blog
category: CLANKY
title: 'Piráti ve Zlínském kraji hledají kandidát(k)y do senátních voleb'
date: 2018-03-05T12:00:00.032Z
author: Marek Houser
authorId: marek.houser
image: /assets/img/posts/senatvolby.png
tags: 'Senát primárky Zlín Vsetín'
---
Krajské sdružení České pirátské strany ve Zlínském kraji nabízí jednotlivcům z široké veřejnosti možnost [přihlásit se](https://goo.gl/forms/JE57TCvuOMyCTkXB3){:target="_blank"} do otevřených primárních voleb na kandidát(k)y do Senátu ČR pro volby v roce 2018. Standardní pirátský postup tak tradičně poskytuje svým členům možnost postavit do boje o vysokou politickou funkci kandidáta/ku pomocí demokratického hlasování.

„Nejsme strana založená na zákulisních domluvách, kmotrech a lobbingu, ale na funkční přímé demokracii. Dáváme tak možnost komukoli, aby o senátorské křeslo usiloval pod naší vlajkou či s naší podporou poté, co se přihlásí, obstojí v základních pirátských otázkách a přesvědčí členy krajského sdružení, že je té nominace hoden. Nemusí přitom jít nutně o člena či členku Pirátů. Stejně tak se u nás hlasuje například o čelních pozicích na kandidátkách do parlamentu i komunálu,“ vysvětluje pointu pirátských primárních voleb předseda krajského sdružení Pirátů Marek Houser s tím, že vybraní zájemci by byli po přihlášení pozváni na „grilování“. Během něj by měli pirátské členy o svých myšlenkách, cílech a vizích přesvědčit.

Zdejší Piráti se k takto veřejné nabídce odhodlali i kvůli tomu, že mezi jejich členy v současnosti není mnoho těch, kteří by splňovali minimální věkový limit. I přes stoupající politické zkušenosti, kompetence a odhodlání nejaktivnějších Pirátů a Pirátek v kraji je pro drtivou většinu z nich "stopkou" právě věk.

Ve Zlínském kraji se v roce 2018 uskuteční senátní volby ve třech obvodech. V 77. a 80. obvodu se bude volit standardně na podzim, ve „zlínském“ 78. oobvodu však volby proběhnou mnohem dříve kvůli rezignaci Františka Čuby, konkrétně 18. a 19. května. Zdejším kandidátem bude po úspěchu ve zmíněných primárních volbách Aleš Fuksa. Nyní Piráti hledají vhodné kandidáty a kandidátky i do dalších dvou.

„Chtěli bychom mít želízka v ohni ve všech zmíněných okrscích, ale jsme si dobře vědomi sil na Vsetíně a v Uherském Brodě. I když musíme spěchat, primární je pro nás momentálně Zlín a místo po panu Čubovi, který udělal svému regionu velkou ostudu a vyvolal v lidech pocit, že senátoři jsou vlastně k ničemu a nepotřebujeme je. Představením pirátského jména chceme takovým názorům oponovat a i v kampani bychom kladli důraz na význam Senátu,“ přiblížil Houser. Dodal ovšem, že pokud by Piráti v kterémkoli obvodu usoudili, že žádná z přihlášených osobností nemá větší šanci na úspěch, kandidatury se vzdají a mohli by třeba pomýšlet na podporu jiného kandidáta. To by ovšem opět podléhalo hlasování členské základny.

[PŘIHLAŠOVACÍ FORMULÁŘ](https://goo.gl/forms/JE57TCvuOMyCTkXB3){:target="_blank"}

TERMÍNY:

Obvod 78:

- Přihlášení zájemců: do 18. března 2018
- Setkání s vybranými zájemci: 19. až 21. března 2018
- Primární volby: do 25. března 2018

Obvody 77 a 80:

- Přihlášení zájemců: do 30. dubna 2018
- Setkání s vybranými zájemci: 2. května až 6. května 2018
- Primární volby: do 15. května 2018

- - -
