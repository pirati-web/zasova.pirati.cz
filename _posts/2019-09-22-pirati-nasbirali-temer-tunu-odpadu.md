---
layout: blog
category: CLANKY
title: 'Piráti ve Zlínském kraji nasbírali téměř tunu odpadu!'
date: 2019-09-22
author: Jaromír Horký
authorId: jaromir.horky
image: /assets/img/posts/uklidpodzim.jpg 
tags: 'zlinsky-kraj hana-ancincova kromeriz rozhovor'
---

Piráti se již od vzniku dobrovolnické ekokampaně [Ukliďme Česko, Ukliďme svět](https://www.uklidmecesko.cz/){:target="_blank"} staly součastí a rok co rok se zapojují. Dnes se konala její podzimní část. Piráti uklízeli tentokrát v Kroměříži, Valašském Meziříčí a ve Zlíně. Společnými silami tak sesbírali téměř tunu odpadu!

**Zlín**

Zlínští Piráti s dobrovolníky uklízeli oblast od Technických služeb podél cyklostezky až na vyhlídku na Burešově. Nejvíce odpadu skrývala zvláště strana potoka k silnici, kde se našly poklady vyhozené za jízdy z auta. Mezi kuriozity letošního účtu rozhodně patří epesní obuv a také použité stříkačky. Na jejich likvidaci jsme zavolali Městskou policii Zlín, kteří všechny zároveň poučili, že se tento odpad sesbírá do speciálních kontejnerů, kvůli nebezpečným nemocem či poraněním.

**Kroměříž**

V Kroměříži se tým složený z našich zastupitelů, členů a příznivců vydal uklízet remízek za psychiatrickou léčebnou. Oblast byla sázka na jistotu a během dvou hodin úklidu se podařilo sesbírat přes půl tuny odpadu! V této lokalitě se vyskytovaly zejména typický odpad v podobě PET lahví a papíru. Po loňské zkušenosti s ostrými náboji letos v Kroměříži našli jen plastové dělo, pneumatiky nebo smeták.

**Valašské Meziříčí**

V čele s našim zastupitelem Denisem Rychtarem se dobrovolníci sešli u Parku Botanika a pokračovali po cyklostezce ve směru do Jarcové, úklid poté zakončili u grill baru u Lamy, kde všechny dobrovolníky Denis pozval na zasloužený oběd. Zde se podařilo ulovit dámské spodní prádlo, držák na televizi, vodovodní potrubí, ale také 40 kelímků od jogurtu!

Děkujeme všem, že vám není naše příroda lhostejná. Je to sice jenom malý kousek přírody, ale je náš.
