---
layout: blog
category: CLANKY
title: 'Napajedla nejdou cestou otevřenosti, snažíme se to změnit'
date: 2019-10-31
author: Tomáš Čabla
authorId: tomas.cabla
image: /assets/img/posts/zastup.jpg  
tags: 'zlinsky-kraj napajedla tomas-cabla radnice'
---

Od loňských komunálních voleb uběhl jenom rok a je i přesto o čem mluvit! Hned na začátku volebního období jsme navrhli zřízení transparentního účtu a rozklikávacího rozpočtu města v souladu s naším programem. Kromě návrhu na zřízení biokoridorů jsme se také postavili proti kácení stromů v areálu hřebčína, kde jsme spolu s naším poslancem Františkem Elfmarkem podali podnět na Českou inspekci životního prostředí. Kromě toho, že vykácené stromy se staly součástí zapeklitého kruhu okolo navrhované změny územního plánu na plochu pro hromadné bydlení týkající se zániku pastvin historického hřebčína, kácení stromů neproběhlo v pořádku. Rozhodně chceme zachovat hřebčín jako dnes, a právě i proto jsme ochotni apelovat Ministerstvo kultury, aby se hřebčín stal národní památkou stejně jako hřebčín v Kladrubech. Jsme si však vědomi, že tento krok je možný pouze po předchozí domluvě s majitelem, který by musel projevit dobrou vůli spolupracovat. Nezbrojíme proti soukromému vlastnictví, naším cílem je hledat všechny způsoby a vést diskuze, jak zachovat toto místo i pro další generace.

Taktéž jsme připraveni vyvolat o územním plánu v areálu hřebčína referendum, aby sami občané rozhodli, jak se bude situace vyvíjet. Konstantně také požadujeme, aby se ostatní zastupitele nestyděli za své hlasování a umožnili občanům města nahlédnout na jednání zastupitelstva zpětně z pohodlí domova.  

Z oblasti transparence se nám také podařilo, avšak až po apelu na Zákon o veřejném přístupu k informacím, dosáhnout toho, že nám byly jednorázově poskytnuty materiály Rady města. Nyní se pokusíme, aby materiály z Rady dostávali automaticky všichni zastupitelé pokaždé.

Od voleb uplynul teprve rok, a ještě nás další tři do těch dalších komunálních čekají, avšak jsem si jistý, že Napajedla s vaší pomocí posuneme dál! Transparentnost, otevřenost a demokratické principy nesmí zůstat jenom na papíře.

---
