---
layout: post
category: CLANKY
title: V pirátském centru proběhla debata s poslancem Radkem Holomčíkem o klimatických změnách
date: 2020-02-07T10:00:00+01:00
tags: 
    - rozhovor
    - ParduPiCe
author: Piráti Pardubického kraje
image: articles/2020/holomcik1.jpg
---
**Ve čtvrtek 6. února proběhla v ParduPiCe debata  o klimatických změnách a suchu v krajině s pirátským poslancem a místopředsedou zemědělského výboru Poslanecké sněmovny Radkem Holomčíkem.**


Této besedy se v pirátském centru zúčastnilo kolem třiceti lidí, kterým sucho v krajině a klimatické změny nejsou lhostejné. 



Debata začala krátce po 18. hodině, pirátský poslanec **Radek Holomčík** přítomným sdělil zásadní body, které krajinu tíží. Jsou jimi například *nedostatek vody, špatný stav půdy, problémy při obnově  lesů decimovaných kůrovcem, neschopnost krajiny zadržovat vodu či narušený tzv. malý koloběh vody.*



V průběhu besedy se se svými podněty a dotazy zapojovali návštěvníci, mezi kterými byli i zastupitelé různých měst a obcí, které tuto problematiku denně řeší. Diskuze se postupně přesunula ke konkrétním příkladům, které obce a města trápí, a obce se pak často ztrácí v byrokratickém moři žádostí a povolení.


{% asset 'articles/2020/holomcik2.jpg' magick:resize='751x422^' 
magick:gravity='north' alt='beseda'%}


Příjemnou atmosféru při diskuzi podpořilo občerstvení, jenž na akci poskytl [pardubický sociální podnik Café Robinson](https://www.facebook.com/pg/cafe.robinson/), který zaměstnává lidi se zkušenostmi s duševním onemocněním.



Akce se velice povedla a již v tuto chvíli pro vás připravujeme další besedu na téma *Domácí nekomerční výroba piva, tzv. domovarnictví*, s poslanci **Ondřejem Polanským, Radkem Holomčíkem** a našim lídrem do krajských voleb **Danielem Lebduškou**. O termínu akce vás budeme informovat na našem facebooku a webu.

{% asset 'articles/2020/holomcik3.jpg' magick:resize='751x422^' 
magick:gravity='north' alt='občerstvení'%}
