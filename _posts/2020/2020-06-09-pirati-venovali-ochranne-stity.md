---
layout: post
category: CLANKY
title: Piráti v Pardubickém kraji věnovali ochranné štíty největšímu místnímu poskytovateli sociálních služeb - organizaci SKP-CENTRUM
date: 2020-06-09T07:00:00+01:00
tags: 
    - koronavirus
    - Krajske-volby-2020
author: Piráti Pardubického kraje
image: articles/2020/skpstity.jpg
---
**Pardubice, 8. června 2020 -  Piráti Pardubického kraje poskytli zdarma přes 600 ochranných štítů sociálním a zdravotnickým službám v Pardubickém kraji. Mezi naposledy obdarovanými byl největší poskytovatel sociálních služeb v kraji, SKP-CENTRUM, kterému Piráti věnovali 50 kusů těchto ochranných pomůcek.**

V Pardubickém pirátském centru ParduPiCe se na naší 3D tiskárně od dubna vyrobilo, zkompletovalo a rozdalo 650 kusů obličejových štítů. Většina z nich byla věnována sociálním a zdravotnickým službám, které při své činnosti vyžadují zvýšenou ochranu svých zaměstnanců.

Mezi velké odběratele pirátských štítů patří i SKP-CENTRUM, které provozuje po Pardubickém kraji 13 typů sociálních služeb. Tyto ochranné štíty převzal z rukou **Filipa Mezery**, pirátského zastupitele v Sezemicích, sám ředitel organizace Jiří Pitaš.

>„Děkujeme Pirátům Pardubického kraje za bezplatné dodání štítů. Naši zaměstnanci tyto štíty využívali během pandemie koronaviru a při prevenci proti nákaze Covid-19 budou využívat i nadále. Tato nezištná pomoc je v těchto dobách jednou z mála jistot,“ 

říká ředitel SKP-CENTRUM Jiří Pitaš.

Protože se prozatím koronavirová situace mírní a ubývá nakažených, rozhodli se Piráti v Pardubickém kraji výrobu těchto ochranných pomůcek pozastavit. Pokud by se stav zhoršil a bylo by potřeba opět tisknout, kompletovat a distribuovat ochranné obličejové štíty, budou Piráti samozřejmě připraveni.
