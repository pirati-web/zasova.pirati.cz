---
layout: post
category: CLANKY
title: 'Jiří Jaroš: Město má sloužit občanům, ne občané městu. Ve Zlíně se nám to daří'
date: 2020-06-10
author: Jiří Jaroš
authorId: jiri.jaros
image: posts/jiriazuzana.png
tags: 
- zlinsky-kraj
- zlin
- radnice
- jiri-jaros
- zuzana-fiserova
---

Pro zastupitelský post se snažíme odvádět maximum, nejen já, ale všichni Piráti ve Zlíně. Z mé profese spojené s IT se snažím zaměřit se především na chytré technologie, které jsou možné převést na městské využití. Jedním z nich je například Mobilní rozhlas, který se povedl prosadit, za což jsem velmi rád. Mobilní rozhlas pěkně zkombinuje přehlednost ve městě pro občany, je to spojení dvou pirátských hodnot, digitalizace a transparentnosti. Jedná se o mobilní aplikaci, která občany informuje o stavu ovzduší, blokovém čištění, různých dopravních uzavírkách nebo hrozících nebezpečích. Navazuje do jisté míry na ten starší rozhlas, jen ho máme v mobilu. Oproti klasickému rozhlasu je díky mobilu velkou výhodou, že občané mohou pomocí aplikace hlásit černé skládky, poškozený veřejný majetek a další věci se kterými nejsou spokojeni. 
 
Dalším technologickým krokem je projekt na rozšíření a modernizaci funkcí informačních tabulí při vjezdu do města. Podařilo se nám ve Zlíně také zakoupit chytré odpadkové koše, které samy poznají že jsou naplněné a disponují také lisem, který se nabíjí na solární energii. Dále jsem se zasadil o zapojení chytrého osvětlení ve Zlíně, které již bylo v minulém roce testováno. 
 
Odvětví, kterému se dále věnuji, jsou turistické stezky a využití dotací pro sport ve Zlíně. Zde úzce spolupracuji se Zuzkou Fišerovou, pirátskou Zlínskou zastupitelkou.  V současné době se povedlo prosadit oživení Stezky zdraví ve Zlíně. Lidé se mohou těšit na úpravu trasování pro populární aktivitu nordic walking, areál bude využíván také na pořádání akcí pro seniory, rodiny s dětmi. Kromě uvedených stezek se Zuzka Fišerová zabývá cyklo traily, které se těší stále větší oblibě mezi cyklisty a jejíž projekt se budeme snažit prosadit v nejbližší době. 
 
Kromě všeho razíme stále heslo, že by město mělo sloužit občanům, ne občané městu. S tímto heslem se nám podařilo zprůchodnit několik chodníků, které byly zataraseny zbytečnými ploty, které občané museli obcházet přes frekventované silnice. Myslíme tak i na každodenní život občanů ve městě. S jasnou vizí řešíme také zadržování dešťové vody v naší krajině, proto se aktuálně zabýváme jejím využití k zalévání nebo splachování. Dešťová voda se bude svádět do nádob, které poté občané využijí. Nenecháme vodu, která bohužel v krajině ubývá, bez užitku. 

---
