---
layout: post
category: CLANKY
title: PIRÁTSKÉ SDÍLENÍ - 2. týden 
date: 2020-03-29T07:00:00+01:00
tags: 
    - koronavirus
author: Piráti Pardubického kraje
image: articles/2020/ps/ps2.png
---
**Přinášíme vám shrnutí PIRÁTSKÉHO SDÍLENÍ, ve kterém Vás každý pracovní den informujeme o dění kolem epidemie koronaviru COVID-19. V tomto shrnutí se dozvíte o aktivitách našich členů a členek, kteří se aktivně zapojují a pomáhají svou nezištnou prací těm, kteří naší pomoc potřebují.**

  

# PIRÁTSKÉ SDÍLENÍ

Minulý týden se opět nesl v nedostatku ochranných pomůcek. Roušky a respirátory chyběly a to hlavně ve zdravotnictví. I když se vláda snaží ze všech sil a objednává ochranné roušky ze všech možných částí světa, hlavně tedy z Čínské lidové republiky, tak se stále setkáváme s kritickým nedostatkem těchto ochranných pomůcek.

  

Počet nakažených už přesáhl 2000 a stále bude stoupat, avšak oproti sousedním státům je tento nárůst stále relativně nízký a vláda nás upokojuje, že tuto krizi zvládneme.

  

# MOJE ROUŠKA CHRÁNÍ TEBE, TVOJE ROUŠKA CHRÁNÍ MĚ

Členky a členové Pirátů v Pardubickém kraj nadále pomáhají tam, kde vláda selhala, šijí roušky pro své okolí a rozváží je tam kde jsou potřeba.


Náš člen **Vladek Vácha** opět předal materiál, ze kterého se ušilo přes 3000 roušek. Díky Vladkově pomoci se ušilo za poslední dva týdny přes 8000 roušek. Vladkovi děkujeme.


  {% asset 'articles/2020/ps/vladek2ps.png' magick:resize='751x422^' 
magick:gravity='north' alt='Vladek Vácha'%} 


Pirátský místostarosta města Chrudim **Pavel Štěpánek** zprostředkoval pro chrudimskou nemocnici dar 800 ks třívrstvých roušek z polypropylenu s nanofiltrem od **Ladislava Noldeho**. Tyto roušky zachytí 99% všech bakterií a virů a budou předány příští týden. Děkujeme ti Pavle.

 {% asset 'articles/2020/ps/stepanekps.png' magick:resize='751x422^' 
magick:gravity='north' alt='Ladislav Nolde'%}
  

# PIRÁTSKÁ 3D TISKÁRNA

Minulý rok jsme naše pardubické pirátské centrum ParduPiCe vybavili 3D tískárnou od **Prusa Research**, tuto tiskárnu jsme primárně užívali pro naše návštěvníky, kteří si mohli vytisknout menší výrobky pro domácí využití. V posledních dvou týdnech se pod vedením našeho člena a pardubického zastupitele **Filipa Vařechy** rozjel tisk zakladače šikmého proužku pro snazší šití roušek. Tento týden tiskneme redukcí na obličejové masky. Tyto masky slouží v nemocnicích jako komplexní obličejová ochrana.


 {% asset 'articles/2020/ps/3D1.gif' magick:resize='751x422^' 
magick:gravity='north' alt='3D tiskárna'%}


# ZÁVĚREM

I příští týden Vám budeme přinášet naše PIRÁTSKÉ SDÍLENÍ, ve kterém vás budeme informovat o vývoji nákazy koronaviru COVID-19. Přineseme Vám informace o aktivitách našich členů a členek a nezapomeneme na Vaše oblíbené tipy a nápady dne.

  

Věříme, že tuto situaci zvládneme a brzy se vrátíme k normálnímu životu, kdy se budeme moci přímo setkávat. Situace se vyvíjí každý den, jsme si jisti, že tato situace se v dalších měsících začne zlepšovat. Nemoc je jedna věc, po této pandemii nás však bude čekat obnova chodu naší ekonomiky a celé společnosti, ale - SPOLEČNĚ TO ZVLÁDNEME!

###[PIRÁTSKÉ SDÍLENÍ - 1. týden][1]


# Shrnutí pirátského sdílení za minulý týden:

> **PIRÁTSKÉ SDÍLENÍ - 26.3.2020**
> 
> CELOREPUBLIKOVÉ INFORMACE
> 
> České firmy ve zrychleném režimu vyvinuly plicní ventilátory. Narozdíl
> od obvyklých nouzových řešení, kterých v Čechách na 3D tiskárnách
> umíme vyrobit stovky v relativně krátkém čase
> ([https://www.youtube.com/watch?v=oXiDyhe-lV8&fbclid=IwAR3Zqbx9Yb8-sdPZ_kDd5gI6MWFEOsUQ0LbKDuF224V1F8nYDS8vOX91wtk](https://www.youtube.com/watch?v=oXiDyhe-lV8&fbclid=IwAR3Zqbx9Yb8-sdPZ_kDd5gI6MWFEOsUQ0LbKDuF224V1F8nYDS8vOX91wtk)),
> jsou tyto plicní ventilace naprosto plnohodnotné a v případě, že
> bychom je nevyužili my, můžeme je vyvážet kamkoliv po Evropě. 100
> plicních ventilací vyjde na 10 milionů korun, které se teď ve sbírce
> snaží vybrat iniciativa Covid19czt. Více se dozvíte zde:
> [https://www.facebook.com/Covid19cz.cz/posts/112202883756750](https://www.facebook.com/Covid19cz.cz/posts/112202883756750)
> 
>   
> 
> Vláda bohužel začíná kličkovat místo toho, aby se snažila být oporou
> občanům v době krize. Změnila povahu opatření vůči koronaviru tak, že
> bude následně velmi obtížné dosáhnout náhrad za krizová opatření. Tato
> nejistota v soukromém sektoru se promítne do hloubky krize, kterou
> bohužel musíme předpokládat. Mimochodem se opakuje chyba, jakou
> udělali pánové Kalousek a Drábek v roce 2010. Místo běžných občanů si
> však nyní vláda vybrala za oběti své hazardní hry podnikatele. Více se
> o opatřeních dočtete zde:
> [https://www.novinky.cz/zahranicni/koronavirus/clanek/o-nahradu-skod-kvuli-nouzovemu-stavu-nebude-mozne-zadat-40318100](https://www.novinky.cz/zahranicni/koronavirus/clanek/o-nahradu-skod-kvuli-nouzovemu-stavu-nebude-mozne-zadat-40318100)
> 
>   
> 
> KRAJSKÉ INFORMACE
> 
> V našem kraji bylo dnes potvrzeno dalších šest případů nákazy
> Covid-19. V Pardubickém kraji je tedy k dnešnímu dni celkem 55
> nakažených. Lékaři odhadují, že se počet nakažených bude i nadále
> zvyšovat podle počtu otestovaných osob.
> 
>   
> 
> V pardubickém pirátském centru ParduPiCe jede naše 3D tiskárna naplno.
> Minulý týden se tiskly zakladače šikmého proužku pro snazší šití
> roušek. Tento týden pod taktovkou našeho člena Filipa Vařechy tiskneme
> redukcí na obličejové masky. Tyto masky slouží v nemocnicích jako
> komplexní obličejová ochrana.
> 
>   
> 
> Na Střední průmyslové škole chemické v Pardubicích pokračuje výroba
> dezinfekce. Škola díky dodávce čtyř tisíc litrů denaturovaného lihu ze
> společnosti Ethanol Energie vyrábí další litry dezinfekce, kterou
> stáčejí do litrových lahví díky spolupráci kraje a společnosti Paramo.
> 
>   
> 
> Minulý týden bylo v kraji zprovozněno 32 škol a školských zařízení pro
> péči o děti rodičů, kteří pracují ve zdravotnictví či složkách
> integrovaného záchranného systému. Protože však tato zařízení zejí
> prázdnotou, výčet profesí se rozšiřuje:
> 
> [https://www.pardubickykraj.cz/aktuality/106347/potrebujete-hlidani-kraj-rozsiruje-sit-skol-pro-vsechny-profese](https://www.pardubickykraj.cz/aktuality/106347/potrebujete-hlidani-kraj-rozsiruje-sit-skol-pro-vsechny-profese)
> 
>   
> 
> TIP DNE
> 
> MALL.TV je internetová televize, která kromě své vlastní tvorby
> přináší i zajímavé filmy. V posledním týdnu organizuje i živé online
> koncerty.
> 
> [https://www.mall.tv/](https://www.mall.tv/)
> 
>   
> 
> NÁPAD DNE
> 
> Chtěli byste si s přáteli zahrát nějakou hru? Bohužel to nejde osobně,
> ale můžete si v klidu zahrát online. Web duelovky vám přináší spousty
> her a aktivit, které zabaví nejen Vás, ale i vaše přátele.
> 
> [https://www.duelovky.cz/](https://www.duelovky.cz/)
> 
>   
> 
>**PIRÁTSKÉ SDÍLENÍ - 25.3.2020**
> 
> CELOREPUBLIKOVÉ INFORMACE
> 
>   
> 
> Z médií se k nám dostávají různé a často protichůdné informace. O tom,
> jak to zatím dobře funguje, nebo, jak je naopak všechno špatně. Co s
> tím? Nelámejte sii hlavu s tím, co nemůžete změnit. Situace v České
> republice má do katastrofy, jakou zažívá Itálie, hodně daleko. Některá
> opatření zafungovala na výbornou, jiná byla neužitečná. To se ale v
> podobných případech stává.
> 
>   
> 
> Za nás je důležité, aby zodpovědní lidé stále koukali dopředu. Akutní
> nedostatek respirátorů a roušek se postupně snižuje i díky zásluze
> nadšených občanů (viz příspěvek
> [https://www.facebook.com/Covid19cz.cz/posts/110415700602135](https://www.facebook.com/Covid19cz.cz/posts/110415700602135)).
> 
> Stejně tak se řeší navýšení kapacity ventilačních jednotek na vládní i
> nevládní úrovni
> ([https://www.facebook.com/Covid19cz.cz/posts/110415700602135](https://www.facebook.com/Covid19cz.cz/posts/110415700602135)).
> 
> To samozřejmě neznamená, že některá opatření nebude nutné zpětně
> vysvětlovat (jako příklad uvádíme toto:
> [https://www.seznamzpravy.cz/clanek/40-tisic-respiratoru-z-ciny-slo-na-dalnice-a-zeleznice-lekare-to-prekvapilo-95516?seq-no=2&dop-ab-variant=&source=clanky-home](https://www.seznamzpravy.cz/clanek/40-tisic-respiratoru-z-ciny-slo-na-dalnice-a-zeleznice-lekare-to-prekvapilo-95516?seq-no=2&dop-ab-variant=&source=clanky-home)).
> 
>   
> 
> Podstatnější za nás je však výhled. Tedy v prvé řadě předcházení
> nedostatku dalších klíčových materiálů typu jednorázových rukavic
> ([https://twitter.com/MichalKubal/status/1242595333386965002](https://twitter.com/MichalKubal/status/1242595333386965002)),
> nebo jiných potřebných prostředků. Druhou částí řešení je pomoc
> nejvíce ekonomicky postiženým lidem ve spolupráci s dobrovolnickými
> organizacemi. A třetí částí je právě pochopení a větší kooperace mezi
> vládou a dobrovolníky. Zatím se nám v tomto směru daří velice špatně
> ([https://www.seznamzpravy.cz/clanek/vlada-nakupuje-v-cine-ceske-firmy-pritom-vyrabeji-i-pro-slovensko-95554](https://www.seznamzpravy.cz/clanek/vlada-nakupuje-v-cine-ceske-firmy-pritom-vyrabeji-i-pro-slovensko-95554)).
> Přitom je kooperace výhodná naprosto pro všechny. Je to levnější,
> podpoří to české firmy a získáváme tím cenné know-how. Celkově je to
> nejlepší krok ke stabilizaci ekonomiky a jejímu dalšímu rozvoji.
> 
>   
> 
> Přesně tuto schopnost má Český institut informatiky, robotiky a
> kybernetiky, který je součástí ČVUT (CIIRC ČVUT). Ten předal
> Ministerstvu zdravotnictví České republiky prvních patnáct kusů
> prototypu respirátoru „CIIRC RP95-3D“, který byl v pátek úspěšně
> certifikován jako ochranná polomaska s nejvyšším stupněm bezpečnosti
> FFP3. Během víkendu je přímo při práci vyzkoušel zdravotnický personál
> pražské nemocnice Na Homolce. S výrobou masky na speciálních 3D
> tiskárnách se může začít.
> 
> [https://ct24.ceskatelevize.cz/veda/3066294-na-cvut-za-tyden-vyvinuli-respirator-z-3d-tiskarny-ziskal-uz-certifikaci](https://ct24.ceskatelevize.cz/veda/3066294-na-cvut-za-tyden-vyvinuli-respirator-z-3d-tiskarny-ziskal-uz-certifikaci)
> 
>   
> 
> KRAJSKÉ INFORMACE
> 
>   
> 
> Pardubický kraj se po dohodě s dopravci rozhodl od 28.března omezit
> veřejnou dopravu. Změna se dotkne hlavně autobusové, ale i železniční
> přepravy. Víkendové spoje budou zrušeny až do odvolání.
> 
> Více
> zde:[https://www.pardubickykraj.cz/aktuality/106329/od-soboty-28-brezna-bude-omezena-krajska-verejna-doprava-autobusy-o-vikendech-nepojedou-vubec?fbclid=IwAR1Fy2F-VRaPXXpVwa1bBIWdGtwd--hGi6mlMeLMmdhydf1ic5H19KCUpY0](https://www.pardubickykraj.cz/aktuality/106329/od-soboty-28-brezna-bude-omezena-krajska-verejna-doprava-autobusy-o-vikendech-nepojedou-vubec?fbclid=IwAR1Fy2F-VRaPXXpVwa1bBIWdGtwd--hGi6mlMeLMmdhydf1ic5H19KCUpY0)
> 
>   
> 
> V našem kraji bylo dnes potvrzeno dalších sedm případů nákazy
> Covid-19. V Pardubickém kraji je tedy k dnešnímu dni celkem 49
> nakažených. Lékaři odhadují, že se počet nakažených bude i nadále
> zvyšovat podle počtu otestovaných osob.
> 
>   
>   
> 
> TIP DNE
> 
> Odkládali jste sledování Cimrmanových her? Přinášíme vám youtube kanál
> se všemi hrami. Více zde:
> [https://www.youtube.com/playlist?list=PL_wh6U6GELzu7mnaRP3Un25p5eIxm9Uw-](https://www.youtube.com/playlist?list=PL_wh6U6GELzu7mnaRP3Un25p5eIxm9Uw-)
> 
>   
> 
> NÁPAD DNE
> 
> Napadlo vás, že byste se někdy zdokonalili v cizích jazycích? Chtěli
> jste se naučit německy, francouzsky a nebo se jen více zdokonalit v
> angličtině? Na Duolingu se zdarma můžete zdokonalovat ve studiu cizích
> jazyků: [https://cs.duolingo.com/](https://cs.duolingo.com/)
> 
> **PIRÁTSKÉ SDÍLENÍ - 24.3.2020**
> 
> CELOREPUBLIKOVÉ INFORMACE
> 
>   
> 
> Přestože počet nakažených se v České republice stále zvyšuje (současný
> stav je 1394 nakažených) a dokonce zemřeli první dva lidé, máme i
> některé pozitivní zprávy. Zde je velmi zajímavý rozhovor. Možná
> důležitější než špičkové zdravotnictví je ochota lidí spolupracovat a
> udělat něco pro ostatní, jako třeba ušít pár roušek navíc.
> 
> [https://www.seznamzpravy.cz/clanek/ctyri-duvody-k-optimismu-vylecenych-je-mnohem-vic-rika-expert-z-oxfordu-95208](https://www.seznamzpravy.cz/clanek/ctyri-duvody-k-optimismu-vylecenych-je-mnohem-vic-rika-expert-z-oxfordu-95208)
> 
>   
> 
> Také do České republiky se dostal experimentální lék Remdesivir. Zatím
> je určen jednomu pacientovi, pokud ale projde testováním, mohl by být
> na konci léta běžně dostupným lékem.
> 
> [https://www.novinky.cz/zahranicni/koronavirus/clanek/remdesivir-dorazil-experimentalni-lek-dostava-pacient-v-kritickem-stavu-40317822](https://www.novinky.cz/zahranicni/koronavirus/clanek/remdesivir-dorazil-experimentalni-lek-dostava-pacient-v-kritickem-stavu-40317822)
> 
>   
> 
> Zatím v jednání je možnost spuštění výroby generického léku Plaquenil,
> který se používá proti malárii, ale má velmi solidní výsledky i proti
> koronaviru. Samotné omezení jeho prodeje totiž nezaručí, že ho budeme
> mít jako země dostatek.
> 
> [https://www.seznamzpravy.cz/clanek/proti-koronaviru-by-mohl-zabrat-lek-pouzivany-uz-65-let-95113?seq-no=29&dop-ab-variant=&source=clanky-home](https://www.seznamzpravy.cz/clanek/proti-koronaviru-by-mohl-zabrat-lek-pouzivany-uz-65-let-95113?seq-no=29&dop-ab-variant=&source=clanky-home)
> 
> KRAJSKÉ INFORMACE
> 
>   
> 
> Pardubický kraj se oficiálně zapojil do děkovného potlesku lékařům,
> zdravotníkům, policistům, vojákům, hasičům a všem ostatním, kteří
> pomáhají. Každý večer ve 20:00 vzdejme potleskem hold všem, kteří v
> této době pomáhají.
> 
> [https://www.facebook.com/pardubickykraj1/photos/a.286280928197768/1489302341228948/?type=3&theater](https://www.facebook.com/pardubickykraj1/photos/a.286280928197768/1489302341228948/?type=3&theater)
> 
>   
> 
> V našem kraji bylo dnes potvrzeno dalších devět případů nákazy
> Covid-19. V Pardubickém kraji je tedy k dnešnímu dni celkem 41
> nakažených. Lékaři odhadují, že se počet nakažených bude i nadále
> zvyšovat podle počtu otestovaných osob.
> 
>   
> 
> Člen Pirátů Vladek Vácha předal kraji materiál pro výrobu dalších 3000
> roušek. Celkově se díky jeho darům ušilo 8000 jednovrstvých
> obdélníkových roušek. Díky Vladku!
> 
> [https://www.facebook.com/vladek.vacha/posts/3079641688713012](https://www.facebook.com/vladek.vacha/posts/3079641688713012)
> 
>   
>   
> 
> TIP DNE
> 
> Viděli jste všechny novinky, které byly před epidemií v kinech a už
> Vás nenapadá, na co se dívat? Národní filmový archiv v roce 2018
> spustil youtubový kanál s českými klasickými filmy z 20. století. Více
> zde:
> 
> [https://www.youtube.com/channel/UCYaOg_rguYLsHrz2IjlvnGQ](https://www.youtube.com/channel/UCYaOg_rguYLsHrz2IjlvnGQ)
> 
>   
>   
> 
> NÁPAD DNE
> 
> Nudíte se doma? Chtěli byste se v karanténě zdokonalovat? Vysoká škola
> ekonomie a managementu a.s. uvolnila zdarma své videokurzy. Více se
> dozvíte zde:
> [https://videolearningvsem.cz/transition/index](https://videolearningvsem.cz/transition/index)
> 
>   
> 
> **PIRÁTSKÉ SDÍLENÍ - 23.3.2020**
> 
> CELOREPUBLIKOVÉ INFORMACE
> 
> Seniorům jsou v obchodech nově vyhrazeny hodiny od 8:00 do 10:00, aby
> si mohli dojít na nákup. Prosíme buďte ohleduplní. Pokud nejste
> seniorem, běžte si nakoupit mimo tuto dobu. Tato opatření jsou
> nejúčinnější metodou, jak se vypořádat s nákazou, udržet naše
> zdravotnictví v chodu a předejít většímu množství obětí.
> 
>   
> 
> Na pardubickém letišti včera v noci přistálo nákladní speciál Antonov
> An-124-100M Ruslan s nákladem pět milionů roušek, dva miliony
> respirátorů, 200 tisíc rychlotestů, 120 tisíc ochranných obleků a 80
> tisíc brýlí.
> 
> [https://www.youtube.com/watch?v=xgx6VcfJEqE](https://www.youtube.com/watch?v=xgx6VcfJEqE)
> 
> Bohužel, jak se ukazuje, to, co jsme dovezli z Číny v předchozích
> dodávkách, nespňuje nároky na kvalitu. Až 80% rychlotestů ukazuje
> nesprávné výsledky.
> 
> [https://zpravy.aktualne.cz/domaci/rychlotesty-na-koronavirus-mely-chybovost-80-procent-odhalil/r~49a254b66cfb11ea842f0cc47ab5f122/](https://zpravy.aktualne.cz/domaci/rychlotesty-na-koronavirus-mely-chybovost-80-procent-odhalil/r~49a254b66cfb11ea842f0cc47ab5f122/)
> 
> Stejně jako u ochranných prvků nejvyššího stupně, nezbyde, než se
> spolehnout na domácí zdroje, ať jimi budou české firmy či univerzity.
> 
> [https://www.idnes.cz/zpravy/domaci/koronavirus-respiratory-cvut-vyroba-nemocnice-zdravotnictvi-adam-vojtech.A200323_120023_domaci_aug](https://www.idnes.cz/zpravy/domaci/koronavirus-respiratory-cvut-vyroba-nemocnice-zdravotnictvi-adam-vojtech.A200323_120023_domaci_aug)
> 
>   
> 
> KRAJSKÉ INFORMACE
> 
>   
> 
> V Litomyšli vzniklo průjezdní odběrové místo. Parkoviště u nemocnice v
> Litomyšli se změnilo v odběrové místo drive-in. Podobné odběrové místo
> vzniklo i v Pardubicích. Odběrové místo drive-in snižuje riziko
> přenosu nákazy na další osoby. Pacient přijede autem, stáhne okénko a
> zdravotník odebere vzorek. Je důležité, aby pacient měl doporučení od
> hygieny nebo od praktického lékaře.
> 
> [https://svitavsky.denik.cz/zpravy_region/v-litomysli-vzniklo-odberove-misto-drive-in-20200323.html](https://svitavsky.denik.cz/zpravy_region/v-litomysli-vzniklo-odberove-misto-drive-in-20200323.html)
> 
>   
> 
> V našem kraji byl dnes potvrzen jeden případ nákazy Covid-19. V
> Pardubickém kraji je potvrzeno celkem 32 nakažených. Případ je hlášen
> ze Svitavska a vznikl komunitní nákazou.
> 
>   
> 
> TIP DNE
> 
> Chybí vám koncertní vystoupení vašich oblíbených kapel? Mrkněte na
> jaké online koncerty se v tomto týdnu tj. od 23. 3. do 29. 3. můžete
> těšit:
> 
> [https://www.informuji.cz/clanky/7777-live-koncerty-online/](https://www.informuji.cz/clanky/7777-live-koncerty-online/)
> 
>   
> 
> NÁPAD DNE
> 
> Nevíte jak dětem vysvětlit vašim dětem co to je koronavirus?
> Ministerstvo vnitra pro naše děti připravilo v rámci mezinárodní
> spolupráce českou verzi ilustrované brožurky pro malé i velké „Ahoj,
> já jsem Korona“.
> 
> [https://www.mvcr.cz/clanek/jak-mluvit-s-detmi-o-koronaviru-nabizime-reseni.aspx](https://www.mvcr.cz/clanek/jak-mluvit-s-detmi-o-koronaviru-nabizime-reseni.aspx)

[1]: https://pardubicky.pirati.cz/tiskove-zpravy/piratske-shrnuti-1/
