---
layout: post
category: CLANKY
title: Piráti v Pardubickém kraji se zapojili do akce Suchej únor
date: 2020-02-03T10:00:00+01:00
tags: 
    - rozhovor
    - suchej-unor
author: Piráti Pardubického kraje
image: articles/2020/suchejunor.png
---
**Piráti jsou některými konkurenčními stranami a dezinformačními weby nálepkováni jako intenzivní uživatelé různých drog. Mnoho lidí si možná myslí, že když máme předsedu s dredy, tak všichni užíváme pervitin a další psychotropní látky, ale není tomu tak. Někteří z nás se dokonce záměrně vzdali nejhorší drogy naší společnosti, kterou je alkohol. Přinášíme vám náš pohled na drogovou problematiku a názory našich členů, kteří se rozhodli abstinovat, a to nejen v únoru.**

  

Pirátská strana považuje za nezbytné opustit předsudky týkající se psychotropních látek a začít je spravedlivě a efektivně regulovat. Ukazuje se totiž, že represe je mnohdy horší než legalizace či dekriminalizace některých drog. Zářným příkladem jsou Spojené státy americké, kde v několika státech bylo legalizováno konopí a lidé si ho mohou buď koupit ve specializovaných obchodech, či si ho vypěstovat na své zahrádce za domem pro rekreační užití. Ukazuje se, že tento přístup nejen plní pokladnice států, ale omezuje i černý trh, který si žije svými pravidly a drogy obstará každému, kdo může zaplatit, včetně mladistvých. Je tedy jasné, že tento trend není pouhým plácnutím do vody, ale postupnou změnou, přínášející racionální přístup k psychotropním látkám.

  
Alkohol je mezi lidmi ve velké míře užíván dlouhodobě a nikoho by nenapadlo, že by tomu mělo být jinak. Daně z alkoholu vesele naplňují pokladnu státu, pivovarníci si každé léto z tržeb zlatavého moku mnou ruce a naše republika pevně drží druhé místo v konzumaci alkoholu na osobu.

  
Alkohol je ale drogou horší než konopí, dokáže ničit životy, rodiny a následky užívání jsou závažné a často celoživotní. Závislost na alkoholu vzniká nenápadně a uživatel často ani netuší, že by byl závislý. Proč taky, když se v jeho okolí pije alkohol ve velkém a denně.

Známe to všichni, chvíle kdy chceme přestat pít, je spojena jen s ranní kocovinou, která však brzy pomine a my si další dny zvesela opět připíjíme s přáteli na naše zdraví.

  
**Proto vám představujeme názory některých našich členů, na to proč se rozhodli abstinovat a to nejen v rámci akce Suchej únor.**

  

## Nikola Štěpánková

**Co je pro tebe alkohol, jak ho vnímáš osobně a celospolečensky?**

  
Alkohol je pro mě drogou, která je společností tolerována. Snad proto, že jeho užívání sahá do dob velmi dávných, snad proto, že nás dokáže dost otupit a vyčerpat. Jsem zastánce tzv. zlaté střední cesty a tak se domnívám, že v malém množství a nepravidelně nám neškodí. Ne, každý ale dokáže uhlídat míru, kterou snese. Navíc místo upozornění, co vše může způsobit, vídáme poutavé reklamy, jak cool je pít. A to mi vadí.

  

**Proč jsi se rozhodla, že nebudeš tento měsíc pít alkohol?**

Vzhledem k tomu, že jsem mamina dvou malých dětí, už jsem si pár měsíců bez alkoholu dala. A bylo to fajn. Pravdou je, že u většiny žen je to životní zlom, po kterém se na svět koukáme jinýma očima. Nyní mě k abstinenci vede touha po změně. Mám ráda rozmanitost života a různé výzvy a být pár týdnů bez alkoholu je jedna z nich. Zároveň jsme se s manželem rozhodli absolvovat meditační víkend, jemuž předchází celkem přísná dieta. Vynechat alkohol je jednou z podmínek. Pít alkohol jsem přestala po zasedání Celostátního fóra v Ostravě. Nevím, zda budu bez alkoholu měsíc či dva, nechám to otevřené.

  
**Co očekáváš od své měsíční abstinence?**

Je to očista, jak těla, tak mysli. Větší přítomnost a život bez energie na dluh. Bereme to s manželem komplexněji a tak se snažíme vyhnout i každodennímu pití kávy či povzbuzujících čajů, rafinovaným cukrům. Vím, že u někoho už je to standardem a součástí životního stylu. Já i tak občas ráda zhřeším.

  

## Pavel Štěpánek

**Co je pro tebe alkohol, jak ho vnímáš osobně a celospolečensky?**

 
Alkohol je celospolečensky tolerovaná droga. Troufám si říci i tvrdá droga. V malém množství se stává prostředkem k uvolnění a bourání bariér. Ve velkém množství se může stát velmi zlým pánem. Podlehne-li člověk jeho moci, stane se pro něj démonem, který je schopný ničit životy i celé rodiny. Jako všechny ostatní drogy. Bohužel je dnes celospolečenskou lží, že pít je normální. Alkohol je běžnou součástí oslav, společenských událostí, vidíme na něj i reklamy v televizi. I proto si dnes jistý návyk na alkohol vytváří lidé už od velmi mladého věku.

 
**Proč jsi se rozhodl, že nebudeš tento měsíc pít alkohol?**


I já se s alkoholem setkal už na střední škole a od té doby jsem ho považoval za běžnou součást společenského života. I když mi nikdy nepřerostl přes hlavu a nepociťoval jsem žádnou závislost, byl běžnou součástí víkendové zábavy. Byly i časy, kdy jsem ho, byť v malém množství, užíval denně. Teprve nedávno jsem začal experimentovat s myšlenkou přísného zákazu na delší čas. Nepil jsem od půlky listopadu do konce roku a v lednu si ho opět povolil. Díky tomu jsem zjistil, kolik energie člověku bere a jak uzavírá mysl pod pokličku nevědomí. Suchej únor rád opět využiji k nulové toleranci a beru to zároveň jako možnost o problematice alkoholu otevřeně mluvit.

  
**Co očekáváš od své měsíční abstinence?**

Posílení vnitřní energie a stavu vědomí. Lepší prožívání přítomnosti i propojení se svými nejbližšími. Je to skvělá příležitost snažit se ukázat, že normální je nepít. Všiml jsem si, že u Pirátů se to stává poměrně populární. Stěhujeme televize z obývacích pokojů, přestáváme pít a otevřenost, kterou prosazujeme ve veřejné správě, hledáme i sami v sobě.


{% asset 'articles/2020/stepankovi.jpg' magick:resize='751x422^' 
magick:gravity='north' alt='Nikola a Pavel Štěpánkovi'%}
  

## Vladek Vácha

**Co je pro tebe alkohol, jak ho vnímáš osobně a celospolečensky?**

Osobně mě alkohol nic neříká, celospolečensky vnímám spoustu rozporů v dostupnosti, nemělo by být normální, aby voda v restauraci byla dražší než alkohol".

  
**Proč jsi se rozhodl, že nebudeš tento měsíc pít alkohol?**

Nepiji celý život až na pár "ochutnání", nemám tu potřebu, nemluvě o tom, že mě nechutná.

  

**Co očekáváš od své měsíční abstinence?**

Já díky "nepití" alkoholu mám stále čistou hlavu a jistě se to pozitivně odráží i na zdraví.


{% asset 'articles/2020/vacha.jpg' magick:resize='751x422^' 
magick:gravity='north' alt='Vladek Vácha'%}


## Zdeněk Kubala

**Co je pro tebe alkohol, jak ho vnímáš osobně a celospolečensky?**

Alkohol je pro mě zboži, které ovlivňuje myšlení a uvolňuje zábrany - pozitivní i negativní. Alkohol navozuje chvilkový stav, který někdy povzbudí, jindy otupí nebo jen uvolní či pomůže zapomenout a i proto je oblíben ve společnosti.

**Proč jsi se rozhodl, že nebudeš tento měsíc pít alkohol?**

Rozhodl jsem se před rokem, že vyzkoušim Suchej únor, ale měsíc se mi zdál málo, tak jsem si dal rok. Tento Suchej únor je vlastně můj druhý. :)

**Co očekáváš od své měsíční abstinence?**

Testuji svou vůli a bez alkoholu se lépe kontroluji.

{% asset 'articles/2020/kubala.jpg' magick:resize='751x422^' 
magick:gravity='north' alt='Zdeněk Kubala'%}
