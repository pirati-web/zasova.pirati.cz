---
layout: post
category: CLANKY
title: Piráti hází záchranný kruh pro osoby ve finanční nouzi 
date: 2020-05-04T07:00:00+01:00
tags: 
    - tiskova-zprava
    - Krajske-volby-2020
author: Piráti Pardubického kraje
image: articles/2020/pzk.png
---
*Pardubice, 5. května 2020* - **Piráti v Pardubickém kraji přichystali projekt finanční pomoci, který pojmenovali PIRÁTSKÝ ZÁCHRANNÝ KRUH. Na projekt vyčlenili 200 tisíc korun z rozpočtu, který byl původně určen do kampaně na krajské volby. Pirátský záchranný kruh má za cíl pomoci lidem, kteří se kvůli koronavirové epidemii dostali do finanční nouze.**

 Tyto prostředky Piráti použijí na pomoc s ekonomickými dopady krize. Drobné dary (do 5000 Kč) budou poskytovány přímo na základě darovací smlouvy. Větší dary se budou vybírat prostřednictvím peer-to-peer sbírky pro vybrané konkrétní osoby, podnikatele nebo organizace na darcovské platformě **[znesnaze21.cz](http://znesnaze21.cz)** a Piráti k této vybrané částce přidají jednou tolik, kolik se vybere.


Do Pirátského záchranného kruhu se budou moci přihlásit lidé pomocí webové stránky **[pardubicky.pirati.cz/pomahame](http://pardubicky.pirati.cz/pomahame)**, kde lidé naleznou pravidla, popis celého projektu a potřebné formuláře. 

Pomoc je určena pro **jednotlivce, rodiny, drobné podnikatele a pro pomáhající organizace, které pomáhají v dnešní nelehké době**. Žádosti bude posuzovat organizační výbor, který bude zároveň hlasovat o podpoře na základě jasných kritérií, která naleznete na webové stránce.

> „Jsou podstatnější věci než je kampaň a my se dnes ocitáme ve zcela
> bezprecedentní době, kdy se mnoho rodin bez pomyslného záchranného
> kruhu neobejde. Pomoc bude určena především těm, na které stát
> zapomíná a kteří jsou na hranici svých možností. Důležité je také
> podpořit organizace, které se zapojují do pomoci druhým. Pro
> organizaci sbírek jsem oslovil Nadační fond pomoci a využijeme jejich
> platformu znesnaze21. Jejich práce na poli pomoci druhým si velmi
> vážím.“,

 říká k organizaci programu **vedoucí organizačního výboru a místostarosta Chrudimi** **Pavel Štěpánek**.

> “Říkal jsem si, kdo jiný by měl přijít s inovativním nápadem, který má
> pomoci lidem, než Piráti. Jsem rád, že znesnáze dokáže být vhodným a
> efektivním nástrojem například i politickou stranu, která chce pomáhat
> svým občanům. Znesnáze21 je dárcovská platforma umožňující zakládání
> sbírek pro lidi v nouzi a to velmi rychle a se všemi zákonnými
> požadavky.”,

 podotýká **Čestmír Horký, zakladatel dárcovské platformy Znesnáze21.**

Různé hospodářské odhady hovoří o propadu ekonomiky až o deset procent. Jako číslo ve statistice to po několika letech ekonomického růstu možná nezní hrozně. Za statistikou se ale skrývají příběhy konkrétních lidí. A některé skupiny současná krize zasáhne mnohem tvrději. Právě těm se snažíme pomoci. Apelujeme na kraj, aby se k nám připojil.

> „Piráti krajskému úřadu nabízí hotovou metodiku, kterou pro Pirátský
> záchranný kruh připravili. Kraj má k dispozici nesrovnatelně větší
> rozpočet. Vyzýváme ho, aby jej aktivoval a po našem vzoru aktivně
> nabídl záchranný kruh zasaženým skupinám. Myslím třeba na matky či
> otce samoživitele, občany, kteří kvůli krizi přišli o značnou část
> příjmů a vládní kompenzace je zcela pominula, nebo drobné podnikatele.
> Metodiku jsme připravili. Kraji stačí projekt jen naškálovat podle
> objemu prostředků, které uvolní,“

doplňuje **lídr Pirátů do krajských voleb Daniel Lebduška.**


## **[VÍCE INFORMACÍ O PROJEKTU NALEZNETE NA ZDE ](http://pardubicky.pirati.cz/pomahame)**
