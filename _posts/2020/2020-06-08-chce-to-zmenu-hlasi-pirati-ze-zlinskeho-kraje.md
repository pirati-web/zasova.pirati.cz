---
layout: post
category: CLANKY
title: CHCE TO ZMĚNU, hlásí Piráti ve Zlínském kraji, kteří odstartovali krajskou kampaň s ambicemi vyhrát
date: 2020-06-08
author: Jaromír Horký
authorId: jaromir.horky
image: posts/chcetozmenu.jpg
tags: 
- zlinsky-kraj 
- krajske-volby 
- jakub-zach 
- denis-rychtar 
- jiri-jaros 
- hana-ancincova

important: true

---

Piráti dnes na Bárce ve Zlíně oficiálně zahájili kampaň do krajských voleb. Jejich hlavním heslem bude “CHCE TO ZMĚNU”. Pirátská kandidátka na hejtmanku Hana Ančincová spolu se zlínským radním Jiřím Jarošem, zastupitelem Valašského Meziříčí Denisem Rychtarem, architektem Jakubem Zachem nastínili plán pro Zlínský kraj.

Piráti představili čtyři hlavní programové priority pro Zlínský kraj, kterými jsou kvalitní a dostupné zdravotnictví, propojená silniční síť, živá krajina a moderní kraj.  

*„Já osobně slibuji, že dám Zlínskému kraji potřebnou péči a budu jej řídit s čistým štítem. To znamená, že se ty změny doopravdy stanou a nebude z toho jenom malá nebo velká domů. Kraj se postará o své občany a zajistí dostatek zdravotní péče v dojezdové vzdálenosti, zajistíme transparentnost hospodaření nemocnic a postaráme se o důstojné stáří občanů, protože domov se nedá nahradit,”* shrnula kandidátka na hejtmanku **Hana Ančincová**.

*„Zpřístupníme úřad občanům, lidé by si měli být schopni vše zařídit online a neměli by být nuceni obíhat úřady. Kraj bude mít transparentní účty, faktury a všechny informace veřejně k dispozici,”* ukončil radní Zlína pro oblast IT **Jiří Jaroš**.

*„Kraj bude efektivně nakládat s dešťovou vodou a pomocí meandrů, lužních lesů a slepých ramen bude zadržovat vodu v krajině. Zasadí se dále o obnovu a zatravnění starých polních cest. Kraj musí finančně podpořit obnovu lesů, aby naše krajina ožila,”* objasnil zastupitel z Valašského Meziříčí **Denis Rychtar**.

*„Prosadíme moderní a rychlou veřejnou dopravu, ve které bude možné platit bezkontaktně. Zainvestujeme do opravy cest, mostů a cyklostezek a zasadíme se o rychlou silniční dopravu napojenou na dálniční síť,”* dodal architekt a urbanista **Jakub Zach**.

Cílem Pirátů je dosáhnout moderního kraje, který se bude starat o své občany a jejich zájmy. Bude dbát na ochranu kulturního dědictví a také zodpovědně přistupovat k naší krajině. Zlínský kraj potřebuje péči a zaslouží si změnu k lepšímu.

Celou kandidátku najdete [ZDE](https://zlinsky.pirati.cz/krajske-volby/kandidati.html){:target="_blank"}
Celý plán pro Zlínský kraj najdete [ZDE](https://zlinsky.pirati.cz/krajske-volby/program.html){:target="_blank"}

---
