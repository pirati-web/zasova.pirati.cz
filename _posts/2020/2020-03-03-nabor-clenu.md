---
layout: post
category: CLANKY
title: Chcete pomoct Pirátům v kampani? Dejte nám o sobě vědět!
date: 2020-03-03T07:00:00+01:00
tags: 
    - Krajske-volby-2020
author: Piráti Pardubického kraje
image: articles/2020/dobro.png
---

**Zdravím všechny příznivce a přátele Pirátů v Pardubickém kraji!**

**Od našeho krajského sdružení jsem dostal důvěru vést naši kandidátku v tažení na Krajský úřad. Jako lídr pro nadcházející volby vám chci poděkovat za veškerou přízeň, pomoc a podporu, kterou jste nám doposud věnovali. Stejně jako ve volbách rozhoduje každý hlas, tak v přípravě na ně rozhoduje každý dobrovolník. Potřebujeme každé ruce, nohy a mozky, které mají dobrou vůli, chtějí něco změnit a podílet se na zlepšení životních podmínek obyvatel v Pardubickém kraji.**

Vytrvale jako strana rosteme a sílíme, nicméně je s tím spojen i narůstající objem práce, kterou musíme odvádět. Blížící se krajské volby jsou právě teď dalším cílem na cestě za kultivovanou a rozvinutou společností 21. století. Uskuteční se v říjnu tohoto roku a Piráti, jako nejsilnější opoziční strana, budou slyšet. A čím víc nás bude, tím lépe to zvládneme.

Stejně jako ve volbách rozhoduje každý hlas, tak v přípravě na ně rozhoduje každý dobrovolník. Potřebujeme každé ruce, nohy a mozky, které mají dobrou vůli, chtějí něco změnit a podílet se na zlepšení životních podmínek obyvatel v Pardubickém kraji.

**Možností, jak se zapojit, je celá řada, můžete například:**

-   Roznášet Pirátské listy a šířit tak zásadní pirátské myšlenky,
-   vylepovat pirátské plakáty a roznášet další materiály v okolí svého bydliště,
-   vysvětlovat náš program svým známým i neznámým, rodičům, prarodičům, dětem nebo vnoučatům,
-   přeposlat tenhle e-mail svým kamarádům a dalším lidem, které by mohl zajímat,
-   dát nám like na Facebooku zde - https://pardubicky.pirati.cz/ a i jinde na sociálních sítích hájit v diskuzích s občany naše stanoviska,
-   přispět na náš transparentní bankovní účet 2100048174/2010,
-   vyvěsit si banner (plachtu s oky) na svůj plot, balkon nebo okno,
-   nalepit si pirátský plakát na okno,
-   dát si rámeček na FB ke své ikonce (profilové fotce),
-   podpořit místní sdružení Pirátů v místě bydliště,
-   stát se jednou/jedním z nás.

## Proč vlastně Pirátům pomáhat?

Protože jsme jediná moderní strana v republice.  
Protože máme všichni stejný cíl.  
Protože i když otevřenost někdy bolí, demokracie se bez ní neobejde.  
A protože Piráti jsou důkazem toho, že to jde dělat i jinak.

 
**Politiku děláme pro vás, dělejte ji s námi!**

### **Zde nám dejte o sobě vědět - [VYPLŇTE FORMULÁŘ](https://forms.gle/3kRpLdNHNnztMDKdA)**

Děkujeme  
Za Piráty v Pardubickém kraji  
**Bc. Daniel Lebduška,** 
lídr do krajských voleb
  

