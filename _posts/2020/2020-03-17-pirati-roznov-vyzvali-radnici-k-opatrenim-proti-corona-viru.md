---
layout: post
category: CLANKY
title: Piráti Rožnov vyzvali radnici, aby přijala přísnější opatření proti šíření koronaviru
date: 2020-03-17
author: Libor Adámek
authorId: libor.adamek
image: posts/corona.png  
tags: 
- roznov
- rouskyvsem 
- koronavirus

important: true
---

Piráti Rožnov vyzvali vedení města, aby přijalo přísnější opatření proti šíření koronaviru a konalo preventivně. Zároveň jsme také vyzvali vedení města, aby šlo občanům příkladem  a na veřejných prostranstvích i v objektech nosili ochranu dýchacích cest, byť svépomocnou (šátek, rouška, jiný kus látky). 

Ve výzvě, kterou jsme dnes zaslali všem zastupitelům města, jsme avizovali, že pokud bude potřeba dorovolnické pomoci, tak členové Pirátů Rožnov jsme připraveni v rámci svých možnosti vypomoct.

Dále požadujeme po vedení města následující body:

* Doporučit obchodníkům s potravinami, drogistickým zbožím apod., aby do prostor prodejen vpouštěli pouze zákazníky s ochrannými prostředky dýchacích cest.

* Nosit ochranu dýchacích cest při jednáních a upřednostňovat jiné než osobní formy komunikace k řešení neodkladných záležitostí.

* Vyzvat prodejny ke zvýšenému čištění madel nákupních košíků a dveřních klik a madel.

* Povolit užívání MHD jen s ochrannými prostředky dýchacích cest (rouška, respirátor, podomácku vyrobená rouška, šátek, šála atd.).

* Nařídit zaměstnancům města a příspěvkových organizací města (mateřské školy, jesle, sociální služby apod.) a jeho společností nosit ochranné prostředky dýchacích cest, byť improvizované.

Vládnoucí garnitura musí umět přijmout i nepopulární nařízení. 
Čím víc nás bude, tím lépe epidemii koronaviru zvládneme, takže #rouskyvsem!

---
