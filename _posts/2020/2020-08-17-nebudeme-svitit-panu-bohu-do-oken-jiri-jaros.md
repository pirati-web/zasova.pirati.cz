---
layout: post
category: CLANKY
title: '„Nebudeme svítit pánubohu do oken“, tvrdí Jiří Jaroš, kandidát Pirátů a radní města Zlín'
date: 2020-08-17
author: Jiří Jaroš
authorId: jiri.jaros
image: posts/svetlazlin.jpg
tags: 
- zlinsky-kraj
- krajske-volby
- jiri-jaros
- digitalizace
- it
---

V současné době se v rámci digitalizace a modernizace infrastruktury zabývám veřejným osvětlením a chytrým městem. Zlín je v současnosti ve využití těchto moderních technologií relativně progresivní a myslím, že se nám začíná dařit slibované kroky. Jedním z dalších kroků, které si myslím, že je potřeba v dnešní době provést je změnit veřejné osvětlení z klasických stožárů na chytré osvětlení 21. století. 
Každý si umíme představit při příjezdu do města v noci neutichající žluto oranžový světelný smog. V dnešní době již není téměř rozpoznat, zda se díváme na nebe a jsou na něm hvězdy. Tento světelný smog není problémem jenom pro hvězdáře, ale také pro zvířata, pro které je tento smog opravdu problémem. V dnešní době je však i pro tento problém řešení. Je to osvětlení 21. století, které si myslím, že by bylo dobré instalovat nejenom ve Zlíně, ale ve všech městech. Jedná se jak o úsporu energie a peněz, ale také integrace chytrých prvků bezpečnosti. Vybavení sloupů SOS tlačítkem, či kde je potřeba kamerovým systémem. Spolu s novým moderním osvětlením lze na tyto sloupy veřejného osvětlení nainstalovat několik doplňků jako je internetové připojení, dobít si pomocí těchto sloupů elektromobil nebo naprogramovat sloup tak, aby nesvítil celou noc. 
Řešení tady máme a já se chci zasloužit o to, aby to ve Zlíně bylo na pořadu dne. Myslím si, že ačkoliv nám tento problém může přijít často marginální, světelný smog je ve městech skutečně veliký. Také si myslím, že ušetření elektrické energie, která je každý den využita jen pro to, aby bylo na ulici v noci světlo, i když na mnoha být nemusí, není ani z ekonomického hlediska přínosné pro nikoho, jen s výjimkou energetických společností.
Nebudeme tedy svítit pánubohu do oken, ale budeme se snažit modernizovat i v tomto odvětví. Chce to změnu!