---
layout: post
category: CLANKY
title: Piráti ve Valašském Meziříčí navrhli, aby město hospodařilo s otevřeným účetnictvím
date: 2020-06-23
author: Jaromír Horký
authorId: jaromir.horky
image: posts/transparence.jpg
tags: 
- zlinsky-kraj
- valmez 
- denis-rychtar
- transparentnost

important: true
---
Piráti z ValMezu plní sliby. Zaměřili se na transparentní účetnictví města. Na zastupitelstvu představili možnost, jak může město transparentně hospodařit za pomocí projektu Cityvizor. Většina zastupitelů však hlasovala proti tomuto návrhu.

*„Přehledný a jednoduchý rozklikávací rozpočet na úroveň faktur jsme voličům slíbili v našem programu, proto jsem se zaměřil na projekt CityVizor, který umožní Valmezákům na jedné stránce ukázat údaje o rozpočtu města, plnění rozpočtu, smlouvy zveřejněné v registru smluv a přehlednou elektronickou úřední desku,“* říká zastupitel Denis Rychtar, který návrh předložil.

Piráti dlouhodobě prosazují transparentnost hospodaření ve veřejném sektoru. Průhledné a pro všechny dostupné účetnictví měst a obcí je jedním ze základních pilířů boje s korupcí. Město rozklikávací rozpočet má, ale pro obyčejného občana je nepřehledný a oproti CityVizoru složitý.

*„Tento projekt je pod záštitou vstoupení do spolku Otevřená města, který nabízí nejen CityVizor, ale také další programy a aplikace pro zjednodušení přehlednosti a komunikací s občany. Neschválením členství v Otevřených městech jsme přišli o další možnosti jako je zavedení elektronických dotačních programů, které by pomohlo zjednodušit, vyhodnotit a vyplnit žádost. Město sice chystá obdobný systém, který však bude několikanásobně dražší,”* dodává Rychtar, který říká, že aplikace by město díky vstupu do spolku Otevřených měst získalo zdarma.

Piráti i přes nezájem vládnoucí koalice budou nadále pracovat s moderním pojetím úředních systémů do jednoduchých, přehledných programů a aplikací, které pochopí každý občan.
