---
layout: post
category: CLANKY
title: Piráti vítají výzvu Ministestva Vnitra k řádnému projednání výstavby nové nemocnice
date: 2020-02-04
author: Jaromír Horký
authorId: jaromir.horky
image: posts/nemonicnicezlin.jpg
tags: 
- zlinsky-kraj
- nemocnice
- hana-ancincova
- frantisek-elfmark
- kromeriz
- vratislav-krejcir
---
Ministerstvo Vnitra v pondělí 3. února na základě stížnosti města Kroměříže vyzvalo Zlínský kraj k novému a řádnému projednání bodu výstavby nové nemocnice v Malenovicích. Piráti vítají rozhodnutí návratu obou variant a považují za důležité dodržovat politické dohody a předem dané procedury.

Poté,co zcela nečekaně zařadil hejtman bod plánované nové krajské nemocnice se zvedla vlna nevole a strach, aby se tato situace nestalo modelovým příkladem pro další hlasování.
*“Kvituji rozhodnutí Ministerstva vnitra. A to i z toho důvodu, že zařazení tak významného bodu, který vede k mnoha miliardové nemocnici by mohlo vytvořit  nepřijatelný precedent. A to prohlasovat takříkajíc cokoliv bez možnosti občanů vyjádřit se. Nyní se dostáváme zpět do fáze, kdy bychom měli dostat relevantní informace ke kvalifikovanému rozhodnutí - opravit, či stavět,”* říká kandidátka na hejtmanku Zlínského kraje za Piráty Hana Ančincová.

Podle Pirátů je zásadní, aby se uskutečnilo nové hlasování a byl tento bod řádně projednán už jenom z toho důvodu, že jde o největší investici kraje v historii.

*“Veškeré projednání a obzvlášť tak zásadní pro Zlínský kraj je nutné vždy řádně projednat a podle pravidel. Vítám rozhodnutí ministerstva a doufám že tentokrát se bod řádně projedná a v předem avizovaném programu,”* sdělil pirátský poslanec František Elfmark.

*„Zlínský kraj při přípravě této investice s náklady odhadovanými na osm miliard korun neuvěřitelným způsobem obchází občany i samosprávy. Takové arogantní jednání nemůže obstát,“* ukončil pirátský místostarosta Kroměříže a krajský předseda Vratislav Krejčíř, který věří, že jen díky rozhodnutí Ministerstva Vnitra lze obnovit důvěru občanů v řádný výkon krajské samosprávy.

---
