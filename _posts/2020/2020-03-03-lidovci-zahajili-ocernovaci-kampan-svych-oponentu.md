---
layout: post
category: CLANKY
title: Lidovci zahájili očerňovací kampaň svých oponentů, kteří poukazují na jejich přešlapy
date: 2020-03-03
author: Jaromír Horký
authorId: jaromir.horky
image: posts/kraken.png
tags: 
- zlinsky-kraj
- radnice
- nemocnice
- vratislav-krejcir
- zastupitelstvo
- hana-ancincova
- krajske-volby
---
Piráti v podzimních krajských volbách mají ambice vyhrát a chtějí nahradit současného hejtmana Jiřího Čunka na krajském úřadě. Lidovci cítí sílu Pirátů a již v březnu zahájili očerňovací kampaň proti Pirátům v Kroměříži.

Pirátský místostarosta z Kroměříže zaslal [otevřený dopis](https://kromeriz.pirati.cz/aktuality/interpelujeme-zastupitele-ve-veci-hlasovani-o-krajske-nemocnici.html){:target="_blank"} krajskému zastupiteli z Kroměříže panu Motyčkovi ve věci hlasování o nové krajské nemocnici. Výstavba a hlasování o nové nemocnici bude mít dopad i na Kroměříž, což si Piráti uvědomují a zřejmě i pan Motyčka (KDU-ČSL), neboť dosud na tento otevřený dopis nereagoval. Místo toho dne 2. 3. 2020 obdržel místostarosta Vratislav Krejčíř otevřený dopis od kroměřížského zastupitele Jiřího Kašíka (ZVUK 12). Tento otevřený dopis se ale bohužel netýkal záležitostí města Kroměříže ani Zlínského kraje, avšak kandidatury pana Tožičky do Senátu v Ústeckém kraji, který však svou kandidaturu již stáhnul. 

Při podrobnějším prozkoumáním souboru, který byl zaslán panu Krejčířovi bylo zjištěno, že **tento soubor vytvořil pan Pavel Motyčka**.
![Screenshot](https://zlinsky.pirati.cz/assets/img/posts/screen-otevreny-dopis.jpg)

Je tedy velmi pozoruhodné, že nemá čas odpovědět na otázky, které zajímají občany z jeho města, avšak má čas vytvářet očerňovací kampaň proti Pirátům, neboť odstoupený kandidát Tomáš Tožička budil poslední dobou v médiích rozruch. *“Nejvíce mě zaráží fakt, že pan Motyčka nemá dostatek odvahy, aby na otevřený dopis ve věci krajské nemocnice odpověděl a raději pomocí svého prostředníka zasílá dopis naprosto nesouvisející s problematikou našeho města či kraje,”* komentoval místostarosta Vratislav Krejčíř.

Hlavní vyzývatelka Jiřího Čunka, kandidátka na hejtmanku Zlínského kraje zvolená Piráty Hana Ančincová dodává: *„Je evidentní, že lidovcům v kraji začíná téct do bot a na letošní krajské volby si nevěří. Začínají kopat kolem sebe místo toho, aby byli schopní vysvětlit své kroky. Věřím, že se nám podaří na kraj dovést nejen změnu, ale i slušnost.”*

[Odpověď Vratislava Krejčíře na otevřený dopis](https://drive.google.com/open?id=1qAbdYbHLp9R7bXyZy9ytMIsCNgXHjOXE){:target="_blank"}

---
