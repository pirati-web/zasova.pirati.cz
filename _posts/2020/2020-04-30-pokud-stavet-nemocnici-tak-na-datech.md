---
layout: post
category: CLANKY
title: Pokud stavět nemocnici, tak na datech!
date: 2020-04-30
author: Jaromír Horký
authorId: jaromir.horky
image: posts/stavet.png
tags: 
- zlinsky-kraj 
- krajske-volby 
- hana-ancincova
- nemocnice

important: true
---

Jednání o stavbě nové krajské nemocnice ve Zlíně se opět dostalo na stůl a v pondělí 4. května o ní budou hlasovat krajští zastupitelé. Když Ministerstvo Vnitra doporučilo opětovné projednání bodu o stavbě nové krajské nemocnice, potvrdilo se, že [podnět](https://ct24.ceskatelevize.cz/regiony/3009731-radni-kromerize-napadli-hlasovani-o-stavbe-nemocnice-ve-zline-podle-nich-hejtman){:target="_blank"} podaný radními města Kroměříže byl vyhodnocen jako oprávněný.

Krajští zastupitelé již v pondělí budou znovu rozhodovat o tom, zda se bude v Malenovicích stavět nová nemocnice. *„Názor Pirátů je jasný, postavme nemocnici na datech,”* říká kandidátka na hejtmanku **Hana Ančincová**.

Ačkoliv Piráti nemají v krajském zastupitelstvu zatím žádný mandát, tak k jednomu z největších témat v kraji mají ucelený názor. Piráti jsou hlavně zastáncem kvalitní, rovnoměrně rozložené péče v celém kraji. Avšak současné diskuse okolo nové nemocnice umocňují pocit, že nemocnice mimo krajskou budou jen polikliniky a LDNky. Stále nebyla kvalifikovaně zodpovězena otázka, jak výstavba nové nemocnice ovlivní ostatní nemocnice v kraji.  Piráti chtějí, aby se zastupitelé rozhodovali na základě nezávislých analytických dat, bez toho se není možné pohnout dál. Tato data mají obsahovat také jasné informace, jakým způsobem by byla nová nemocnice financována a také personálně zajištěna. *„Postavme nebo zrekonstruujme nemocnici na datech a neuspěchejme takto důležité rozhodnutí,”* apeluje **Hana Ančincová** na krajské zastupitele, která by v současné chvíli hlasovala proti nové nemocnici, protože je zastáncem rovnoměrně rozložené péče v celém kraji a investice tak velkého rázu by mohla ohrozit investice do jiných oblastí v celém kraji.

---
