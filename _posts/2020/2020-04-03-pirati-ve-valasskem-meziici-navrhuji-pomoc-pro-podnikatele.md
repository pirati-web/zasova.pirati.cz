---
layout: post
category: CLANKY
title: Piráti ve Valašském Meziříčí navrhují pomoc pro podnikatele
date: 2020-04-03
author: Josef Indra
authorId: josef.indra
image: posts/podporapodnikatelu.jpg
tags: 
- zlinsky-kraj
- valmez
- denis-rychtar
- koronavirus
---
Piráti navrhují, jak podpořit místní podnikatele. Současná situace může být pro spoustu menších živnostníků likvidační. Pirátský zastupitel Valašského Meziříčí Denis Rychtar navrhuje několik bodů, které živnostníkům tuto situaci ulehčí. 
 
V souvislosti s mnoha opatřeními vlády, která znemožňují velkému počtu podnikatelů vykonávání jejich profese, navrhují Piráti hned několik bodů. *„Je potřeba pomoci lokálním podnikatelům v této nelehké situaci a vytvořit pro ně takové podmínky, aby se po ukončení mimořádných opatření rozjela místní ekonomika,“* vybízí zastupitel města Valašské Meziříčí Denis Rychtar. Pokud město tento balíček přijme, vládní opatření na budoucnost menších místních podnikatelů dopadne co nejméně.
 
###  **Hlavní body pirátského návrhu:**
 
* Vyplacení jednorázového finančního daru 20 000 Kč pro menší podnikatele s ročním obratem do 6 000 000 Kč.
* Prominutí nájemného v prostorách ve vlastnictví města Valašského Meziříčí.
* Prodloužení splatnosti nájmu za měsíce březen a duben o 3 měsíce, a to všem živnostníkům, kteří k 13. březnu 2020 podnikali v provozovnách ve vlastnictví města Valašského Meziříčí.
 
Tento balíček pomůže nejen podnikatelům, kteří podnikají v prostorách města, ale záměrem je pomoci všem místním podnikatelům. *„Myslím si, že je fér podpořit všechny menší podnikatele na území města Valašského Meziříčí, a ne pouze ty v nájemních prostorech města,“* podotýká Denis Rychtar. 
 
Piráti také zvažují vyplacení částky 100 000 Kč na úhrady nájmů, mezd zaměstnanců, zákonných odvodů a nákladů na energie pro místní podnikatele. Tato částka však dle slov Denise Rychtara musí být prodiskutována. 

---

