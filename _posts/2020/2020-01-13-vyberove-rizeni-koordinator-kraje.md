---
layout: post
category: CLANKY
title: Piráti v Pardubickém kraji hledají koordinátora a volebního manažera
date: 2020-01-13T14:00:00+0200
tags: 
    - vyberove-rizeni
    - koordinator-kraje
author: Piráti Pardubického kraje
image: plavba/lod_2.png
---

**Hledáš velmi motivující práci, kde tvoje odměna bude záviset především na tvém výkonu? Pak je tato pozice pro tebe ideální - kombinuje pozici koordinátora dobrovolníků v Pardubickém kraji a volebního manažera, který pomůže vplout Pirátům do zastupitelstva Pardubického kraje.**


**Náplň práce:**

- koordinace krajských záležitostí a akcí,
- krajská administrativa, proplácení,
- správa pirátských komunikačních kanálů,
- organizace volební kampaně v kraji - 2020 krajské volby a 2021 do poslanecké sněmovny,
- administrativní zajištění kampaní - kandidátka, OVK,
- komunikace s centrálou a koordinace na krajské úrovni,
- podílení se na přípravě programových bodů kampaní,
- zajištění záborů a prostor pro konání akcí,
- zajištění materiálů ke kampani,
- zajištění reklamních ploch,
- součinnost s mediální spojkou, koordinátorem a PKS,
- komunikace se členskou základnou a dobrovolníky,
- zajištění dramaturgie pirátského centra v Pardubicích, pomoc s organizací akcí.

**Požadavky:**

- základní technická zdatnost (práce s databázemi uchazečů, schopnost se naučit pracovat se systémy České pirátské strany),
- administrativní zdatnost (PC, internet - vyhledávání, sociální sítě, office balíček),
- zkušenosti s prací s lidmi (zkušenosti s vedením týmu výhodou),
- nadstandardní komunikační dovednosti i po telefonu, reprezentativní a příjemné vystupování, systematičnost, emoční stabilita a pracovitost (empatie, umění vyjednávat, schopnost reagovat na konkrétní potřeby dobrovolníků),
- dobrý písemný projev a znalost českého jazyka,
- optimismus a schopnost motivovat dobrovolníky,
- výborné organizační schopnosti,
- schopnost odhadnout kvality a zaměření dobrovolníků a vhodně je nasměrovat,
- časová flexibilita (aktivity mají často nárazový charakter v časovém tlaku) a občasnou mobilita (školení v Praze, cestování po kraji),
- schopnost plánování, samostatnost a svědomitost,
- ztotožnění se s Pirátským programem,
- výhodou je reference od Piráta a předchozí kvalitní práce pro Piráty,
- další výhodou je zkušenost s vlastním dobrovolnictvím,
- ochota pracovat na plný úvazek,
- nabídka je otevřená pro lidi žijící v kraji.


**Nabízíme:**

- smlouvu na dobu neurčitou,
- práci na cca 40 hodin týdně,
- odměnu 10 000,- Kč na IČO + odměna dle kvality a náročnosti splněných úkolů až do výše 5 000 Kč za pozici koordinátora + odměnu až 20000,- Kč za pozici volebního manažera s ohledem na počet odpracovaných hodin a výkon,
- práci v nejlepší politické straně na české scéně,
- možnost podílet se na smysluplné a transparentní politice,
- možnost bezprostředního podílu na realizaci Pirátského programu,
- školení ke všem výše uvedeným činnostem je součástí smlouvy,
- možnost seberealizace a zapojení vlastní kreativity,
- neomezený telefonní tarif s internetem,


**Požadavky na zařazení do výběrového řízení:
Uchazeč zašle požadované dokumenty do 22.1.2020**


Podmínkou zařazení do výběrového řízení je zaslání strukturovaného životopisu a motivačního dopisu obsahujícího vizi působení na dané pozici. Dále uchazeč zašle plán konkrétní akce, která by mohla být součástí kampaně do krajských voleb. Životopis a motivační dopis vítěze výběrového řízení mohou být zveřejněny i bez předchozího souhlasu.
Přihlásit se můžete prostřednictvím **[tohoto formuláře](http://www.lmcg2.com/pd/1442227421/?rps=202)**


**Termín nástupu: únor/březen 2020 (dle možností uchazeče)**


Výběrová komise si vyhrazuje právo prodloužit termín. První kolo probíhá vyhodnocením životopisu, motivace a dosavadní zkušenosti. Druhé kolo je realizované formou praktického ověření požadovaných kriterií. Třetí kolo probíhá formou osobního pohovoru. Uchazeč, který úspěšně absolvoval druhé kolo, může být pozván do třetího kola (pohovor) i na jiné pozice v Pirátské straně.


**Hodnotící kritéria:**

Kompetence vůči požadavkům pozice 40 %

Znalost pirátského programu a argumentace 15 %

Celkový dojem 15 %

Motivace 15 %

Zkušenosti/vzdělání 15 %
