---
layout: post
category: CLANKY
title: Nevíte co dělají vaši zastupitelé na radnici? My vám to otevřeně řekneme
date: 2020-02-26T07:00:00+01:00
tags: 
    - Chrudim
    - Svitavy
    - Pardubice
    - zastupitelstvo
    - zastupitel
author: Piráti Pardubického kraje
image: articles/2020/otevrenost/uvot.png
---

**Zvolili jste si své představitele na vaši radnici, ale nemáte představu co přesně na té radnici dělají? Tuto skutečnost se rozhodli změnit naši pirátští místostarostové Chrudimi Aleš Nunvář a Pavel Štěpánek. Od letošního ledna informují o svých činnostech na webové stránce chrudimských Pirátů.**

Známe to nejspíš všichni. Před volbami nám kandidáti do zastupitelstev slibují hory a doly, chtějí od nás hlas, za který nám slibují kdeco, například že nás budou informovat o svých aktivitách, a my jim věříme. Volby skončí a my s napětím očekáváme naplnění slibů, které jsme od kandidátů do voleb dostali. Avšak většinou se nic neděje, zvolení zástupci sedí na teplých místech a užívají si opojení mocí.

S tímto zažitým klišé se rozhodli skoncovat chrudimští místostarostové. Učinili tak ke zvýšení transparentnosti, která je Pirátům přirozená. Od začátku roku 2020 můžete na webu chrudimských Pirátů sledovat počet hodin, ale i konkrétní úkony, které na radnici odpracují.

>"Po prvním roce na radnici, který byl pro mě velmi intenzivní (přeci jen mám na starosti investiční projekty města, které se zastavit nemohly) mě překvapilo, že ani přátelé, co sledují dění v Chrudimi, neví co vlastně dělám. I proto jsem začal na Facebooku uveřejňovat příspěvky o agendě pirátského místostarosty a měsíční souhrny práce nás oboujsou jen dalším pokračováním snahy o širší informovanost", připomíná místostarosta Chrudimi **Aleš Nunvář**.


  {% asset 'articles/2020/otevrenost/mischr.jpg' magick:resize='751x422^' 
magick:gravity='north' alt='chrudimští Piráti'%}


>„Přijde nám jako správná věc zveřejňovat měsíční souhrny naší práce pro město, aby měli občané povědomí o tom, co všechno děláme a za co jsme placení z veřejných peněz,“ říká **Pavel Štěpánek** a doplňuje: „Pokud vím, v minulosti nikdo nic takového nedělal, i když po tom byla ze stran opozičních zastupitelů opakovaně poptávka. Věřím, že tímto krokem inspirujeme i ostatní.“

[Více informací si můžete přečíst zde na webu chrudimských pirátů](https://chrudim.pirati.cz/tiskove-zpravy/prace-mistostarostu-za-leden-2020.html)

[Nebo na FB chrudimských pirátů](https://www.facebook.com/CeskaPiratskaStranaChrudim/)

## Pardubice

Obdobné informace z jednání zastupitelstev podávají na Facebooku pardubičtí zastupitelé **Ondřej Karas, Iva Böhmová, Lenka Španihelová či Filip Vařecha**. V těchto sděleních otevřeně komentují dění jak na magistrátu, tak i v jednotlivých městských částech.


  {% asset 'articles/2020/otevrenost/souhrnpce.jpg' magick:resize='751x422^' 
magick:gravity='north' alt='Pardubický souhrn'%}


[Více informací na FB pardubických pirátů](https://www.facebook.com/PiratiPardubice/)

## Svitavy

Neotálejí ani svitavští zastupitelé a na jejich facebooku přinášejí shrnutí z jednání zastupitelsva **Vojtěch Fadrný, Libuše Vévodová** a nově zvolený pirátský zastupitel **Ondřej Hapala**.


  {% asset 'articles/2020/otevrenost/souhrnsy.jpg' magick:resize='751x422^' 
magick:gravity='north' alt='Svitavský souhrn'%}

[Více informací na FB svitavských pirátů](https://www.facebook.com/piratisvitavy/)

## Krajské volby
 
Informace o dění z městských zastupitelstev jsou jednou kapitolou, ale již v tuto chvíli víme, že takováto shrnutí vám budeme přinášet i z krajského zastupitelstva. I když v tuto chvíli nemáme krajské zastupitele, tak pro vás stručné informace z jednání krajského zastupitelstva na facebooku píší pirátský lídr **Daniel Lebduška** a dvojka na kandidátce **Filip Mezera**.


  {% asset 'articles/2020/otevrenost/souhrnkraj.jpg' magick:resize='751x422^' 
magick:gravity='north' alt='Krajský souhrn'%}


  Tento trend, se stává mezi našimi zastupiteli a zastupitelkami, čím dál více oblíbený. Díky reportům pirátů na vašich radnicích se můžete dozvědět podrobnější informace, které se mnohdy ze stručných zápisů nedozvíte.

Držíme kurz.

  

