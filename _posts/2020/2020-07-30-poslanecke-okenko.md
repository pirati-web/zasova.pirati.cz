---
layout: post
category: CLANKY
title: 'Poslanecké okénko: Červencová sněmovna očima Františka Elfmarka'
date: 2020-07-30
author: František Elfmark
authorId: frantisek.elfmark
image: posts/poslaneckeokenko.jpg
tags: 
- zlinsky-kraj
- snemovna
- frantisek-elfmark
---
V poslanecké sněmovně se pracovalo i na začátku července. Kromě složitého projednávání státního rozpočtu nebo zrušení daně z nemovitostí bylo započato třetí čtení Zákona o odpadech, avšak z časových důvodů nebylo dokončeno. Pokračování (spolu s dalšími třemi zákony oběhového balíčku) očekáváme po prázdninách. Máme tak více času na prosazování důležitých pozměňovacích návrhů, které mají ČR nasměrovat k oběhovému hospodářství. 

Nedošlo bohužel ani na dokončení třetího čtení a hlasování o pozměňovacích návrzích u Zákona na ochranu zvířat proti týrání. Zde jako Piráti prosazujeme především ukončení klecových chovů nosnic, a to v několika variantách - rok 2025 a kompromisní 2027. 

Začínají také přípravy na volby. A to jak na volby sněmovní, které nás čekají v příštím roce, tak na ty krajské, které budou již letos na podzim. Jsem členem krajského volebního výboru, kde se snažíme najít ty nejlepší způsoby - jak ukázat práci Pirátů a naši vizi voličům. 

Užívejte léta! Můžete sledovat můj blog [frantisekelfmark.cz](https://www.frantisekelfmark.cz/){:target="_blank"} a [Facebookový profil](https://www.facebook.com/FrantisekElfmark.DiS/){:target="_blank"}.

---
