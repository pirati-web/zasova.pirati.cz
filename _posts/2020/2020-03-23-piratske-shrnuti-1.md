---
layout: post
category: CLANKY
title: PIRÁTSKÉ SDÍLENÍ - 1. týden 
date: 2020-03-22T07:00:00+01:00
tags: 
    - koronavirus
author: Piráti Pardubického kraje
image: articles/2020/ps/ps1.png
---
**Přinášíme vám první shrnutí našich PIRÁTSKÝCH SDÍLENÍ z minulého týdne, kdy jsme vás začali informovat ohledně nemoci COVID-19. Tyto informace si můžete od pondělí do pátku ve 20:00 přečíst na naší Facebookové krajské stránce. Mnoho z nás začalo nezištně pomáhat lidem ve svém okolí a řešit situaci, se kterou nikdo nepočítal. Za zmínku stojí aktivity našich členů, jako je Vladek Vácha, který věnoval obrovské množství leteckého plátna na výrobu roušek. Libuše Vévodová se snaží aktivizovat učitelé a žáky aby si nastavili lepší systém domácího vzdělávání. Mnoho z nás začalo šít roušky a zdarma je rozdávají ve svém okolí. I 3D tiskárna v pirátském centru pod kontrolou Filipa Vařechy je plně vytížena a tiskne potřebné součástky.**

    

# PIRÁTSKÉ SDÍLENÍ

V tomto týdnu, jsme začali psát deník s názvem **PIRÁTSKÉ SDÍLENÍ**. Denně kromě víkendu vám v těchto dnech budeme přinášet čerstvé informace z celé republiky a také Pardubického kraje. Díky našim členkám a členům, kteří pracují v různých oborech, vám tak budeme moci přinášet zajímavé informace a pohledy na školství, dopravu, sociální práci, zdravotnictví a další oblasti.

  
Kromě těchto informací vám denně přinášíme různé tipy a nápady, které dokáží zpříjemnit tyto chvíle, kdy jsme doma zavření kvůli bezpečnosti.

  
Budeme vás také informovat o občanských aktivitách našich lidí, kteří se angažují v rámci různých spolků, či iniciativ, které pomáhají a inspirují.

  

# Moje rouška chrání tebe, Tvoje rouška chrání mě!

Ochrany nosu a úst je v naší zemi nedostatek a mnozí z nás se rozhodli pomoci různými způsoby. Někdo šije, někdo roušky rozváží a někdo věnuje materiál celému kraji

**Vladek Vácha**, který provozuje Vojensko historicko technické muzeum v Mistrovicích, nabídl Pardubickému kraji certifikované letecké plátno, které se používá na renovaci letadel.

Díky Vladkovi v různých chráněných dílnách a institucích ušili tisíce roušek, které jsou v dnešní době nutné k vycházení a běžnému fungování na veřejnosti.

 {% asset 'articles/2020/ps/ps2.png' magick:resize='751x422^' 
magick:gravity='north' alt='Vladek Vácha'%}

  

Někteří z nás k šicím strojům usedli poprvé a i přes těžké začátky jsou schopni ušít i desítku roušek. Konkrétně jde o **Honzu Bednáře** z Pardubic, **Jirku Krátkého** ze Svitav a další, kteří nezištně pomáhají lidem ve svém okolí.

 {% asset 'articles/2020/ps/ps3.png' magick:resize='751x422^' 
magick:gravity='north' alt='Bedy'%}

  

Při šití roušek pomáhá i naše 3D tiskárna, která v Pardubickém centru ParduPiCe tiskne za pomocí **Filipa Vařechy** zakladače šikmého proužku pro snazší šití roušek.

 {% asset 'articles/2020/ps/ps4.png' magick:resize='751x422^' 
magick:gravity='north' alt='3D tiskarna'%}

  

# Vzdělávání dětí v době pandemie

Naše členka **Libuše Vévodová**, která učí na svitavském gymnáziu, vyzývá níže uvedeným dopisem kolegy k přístupu, který bude odpovídat aktuální krizové situaci. Nejdůležitější je vzájemná domluva.

> Vážení kolegové,
> 
> v této situaci není naším úkolem přeměnit domácnosti s dětmi školou
> povinnými na vzdělávací instituce. Rodiče se díky vystresovaným dětem
> dostávají do role učitelů, kteří mnohdy nemají ani tušení, jak se
> vypořádat s našimi požadavky. Jejich úkolem nemá být splnit zadané
> úkoly z každého předmětu a bát se, že dítě upadne v nemilost paní
> učitelky. Jejich práce v dnešní době je postarat se o klidné soužití v
> rodině, postarat se o své rodiče, zajistit, pokud možno, bezproblémový
> chod domácnosti. I my tomu můžeme pomoci tím, že žáky budeme
> povzbuzovat, uklidňovat a komunikovat s pozitivním přístupem. Známe
> svou práci a víme, že i kdyby se půl roku neučilo, jsme schopni učivo
> v dalším půlroce dohnat. Umíte si představit, jak bychom úkolovali
> děti ( rodiče), pokud by nebyl internet? Korespondenčně?
> 
> V některých rodinách je pouze jeden počítač, na kterém pracují dospělí
> a my bychom to měli respektovat. Zmírněme tedy naše požadavky,
> přestaňme děti nadměrně úkolovat a neznámkujme. Buďme pozitivní,
> nebojme se , že budeme trestáni za to, že neplníme svou práci.
> Pomůžeme tím k uklidnění dané situace a rodiče nás budou považovat za
> partnery.

  

# COVID-19 DATA

Náš pirátský zastupitel **Filip Mezera** ze Sezemic, který pracuje dlouhodobě jako finanční analytik, se aktivně zapojil do facebookové skupiny **COVID-19 DATA**. Díky této skupině vznikla speciální linka 1212, která pomáhá odpovídat lidem na různé dotazy, které se týkají situace kolem koronaviru. Dále se podílí na vývoji trekovací aplikace, která pomůže vystopovat, s kým se potencionální přenašeč setkal. Filip se také podílí na našem denním hlášení, které znáte jako PIRÁTSKÉ SDÍLENÍ.

#
Tuto situaci si nikdo z nás nedokázal představit, a to ani v nejčernějších snech. Vždyť naše společnost dlouhodobě ekonomicky vzrůstala a měli jsme všechno, na co jsme jen pomysleli. Najednou nám byl ze dne na den omezen přístup do obchodních domů, kadeřnictví, kosmetických salonů, prodejen s oblečením, botami, nebo hračkáren.
  

Mezi některými lidmi tak propukla panika a někteří vzali obchody útokem, vykoupili mouku, těstoviny, maso a další potraviny, které považujeme za nutné k přežití. Prodavačky jedou na 200%, obchody hlásí tržby jako o Vánocích a Velikonocích dohromady, frustrace, strach a nejistota pomalu nahlodává mysl každému z nás.

  
Ve středu nám vláda sdělila, že každý z nás bude muset nosit ochranu nosu a úst a to pomocí šály, šátků, roušek a ústěnek. V této chvíli začala největší solidární akce obyčejných lidí. Každý kdo měl zdravé ruce a šicí stroj, začal šít roušky, ústenky a zdarma je skrz skupiny spontánně vzniklé na Facebooku a rozdávat je těm, kdo je potřebují.

  
  

> # Shrnutí pirátského sdílení za minulý týden:
> 
> **PIRÁTSKÉ SDÍLENÍ - 20.3.2020**
> 
> CELOREPUBLIKOVÉ INFORMACE
> 
> Dobrých zpráv není nikdy dost. Jedna z věcí, která nás v boji s
> koronavirem trápí, je nedostatek testovacích kapacit. Postupně se však
> otevírají další testovací centra. Jedno z nich bude na Ústavu
> molekulární a translační medicíny Univerzity Palackého v Olomouci.
> Ústav zvládne až tisíc testů denně. Začínají testovat již příští
> pondělí. (zde:
> [www.zurnal.upol.cz/nc/zprava/clanek/ustav-molekularni-a-translacni-mediciny-bude-provadet-velkokapacitni-testy-na-koronavirus/](http://www.zurnal.upol.cz/nc/zprava/clanek/ustav-molekularni-a-translacni-mediciny-bude-provadet-velkokapacitni-testy-na-koronavirus/))
> 
>   
> 
> Skupina COVID19CZ zveřejnila tři možné scénáře, jak mohou data pomoci
> s trasováním nakažených lidí a následně s varováním těch, se kterými
> se nakažení setkali. Všechny varianty jsou ve vývoji. Jeden z
> koordinátorů COVID19CZ Partick Zandl je popisuje zde:
> [https://www.facebook.com/groups/covid19cz/permalink/1434982720005186/](https://www.facebook.com/groups/covid19cz/permalink/1434982720005186/)
> 
>   
> 
> V podstatě ve všech nemocnicích v zemi dochází krev, nebo alespoň
> některé krevní skupiny. Prosím, pokud netrpíte nějakým chronickým
> onemocněním a cítíte se zdrávi, kontaktujte transfúzní oddělení
> nejbližší nemocnice a domluvte se s nimi na odběru. Pomoci vám může i
> tato mapa, kam budou postupně dodány i informace o tom, kde která
> krevní skupina nejvíce chybí:
> [https://darujukrev.cz/map/](https://darujukrev.cz/map/)
> 
> Pro dárce z Pardubického kraje přidáváme i kontakty na transfúzní
> oddělení nemocnic v Pardubickém kraji:
> 
> Pardubice: 466 013 506
> ([http://pardubice.nempk.cz/transfuzni](http://pardubice.nempk.cz/transfuzni))
> 
> Chrudim: 469 653 492
> ([http://chrudim.nempk.cz/odberove-centrum-oc](http://chrudim.nempk.cz/odberove-centrum-oc))
> 
> Ústí nad Orlicí: 465 710 423
> ([http://usti.nempk.cz/transfuzni-hto-transfuzni-cast](http://usti.nempk.cz/transfuzni-hto-transfuzni-cast))
> 
> Litomyšl: 461 655 436
> ([http://litomysl.nempk.cz/darci-krve](http://litomysl.nempk.cz/darci-krve))
> 
> Svitavy: 461 569 411
> ([http://svitavy.nempk.cz/darci-krve](http://svitavy.nempk.cz/darci-krve))
> 
>   
> 
> KRAJSKÉ INFORMACE
> 
> Pokračuje obrovské vzepětí ať už jednotlivců, celých firem nebo škol,
> které se zaměřuje na výrobu potřebných a nedostatkových materiálů a
> výrobků. O Střední škole chemicko-technologické jsme již psali. Nyní
> rádi zmíníme choceňskou firmu, běžně vyrábějící filtrační elementy pro
> průmyslovou výrobu. Nyní se soustředili na výrobu roušek. Největším
> problémem je vytipovat mezi sortimentem určeným do průmyslu materiál
> vhodný pro nošení lidmi, který zároveň poskytne alespoň částečnou
> ochranu. Více se dočtete zde:
> [https://www.pardubickykraj.cz/aktuality/106059/zastavili-vlastni-vyrobu-a-pomahaji-tem-na-ktere-se-nedostava](https://www.pardubickykraj.cz/aktuality/106059/zastavili-vlastni-vyrobu-a-pomahaji-tem-na-ktere-se-nedostava)
> 
>   
> 
> Především praktičtí lékaři a zubaři potřebují ještě lepší ochranu než
> mohou poskytnou běžné roušky. Proto prosíme, pokud byste nalezli ještě
> nějaký schovaný respirátor, nabídněte jej lékařům ve svém okolí. Jedna
> žádost za všechny:
> [https://www.facebook.com/katy.pavlikova.10/posts/10213513717552025](https://www.facebook.com/katy.pavlikova.10/posts/10213513717552025)
> 
>   
> 
> Diakonie ČCE se snaží dát dohromady mapu všech telefonních linek, na
> kterých najdou senioři v regionech pomoc s nákupem nebo vyzvednutím
> léků. Už jich mají hodně přes sto a ještě neprošli zdaleka všechny
> obce. Pomůžete jim? Více se dočtete zde:
> [https://www.facebook.com/groups/koronapady/permalink/2544250709123867/](https://www.facebook.com/groups/koronapady/permalink/2544250709123867/)
> 
>   
>   
> 
> TIP DNE
> 
> Pokud se chcete vzdělávat, pak využijte nabídek kurzů na internetu.
> Jeden kurz na procvičení anglického přítomného času (nejoblíbenějšího
> mezi námi věčnými začátečníky) je například zde:
> [https://www.facebook.com/events/644326866382821/](https://www.facebook.com/events/644326866382821/)
> 
>   
> 
> NÁPAD DNE
> 
> Roušky na plotě? Proč ne. Podívejte se jak nápad realizovali v
> Sezemicích:
> [https://www.facebook.com/groups/575017526017548/permalink/1466284620224163/](https://www.facebook.com/groups/575017526017548/permalink/1466284620224163/)
> 
>   
> 
> **PIRÁTSKÉ SDÍLENÍ - 19.3.2020**
> 
> CELOREPUBLIKOVÉ INFORMACE
> 
> Česká televize chystá speciální vysílání pro seniory. Nový kanál se
> bude jmenovat ČT3 a je určen těm nejohroženějším - starým lidem a
> seniorům, kteří musí zůstávat doma. ČT nabídne díky svému bohatému
> archivu obsah, který bude seniorům šitý na míru. Navíc bude doplněný o
> informační servis s nově vytvářenými magazíny s praktickými radami.
> ČT3 naladíme od pondělí.
> 
> Seniorům jsou v obchodech vyhrazeny hodiny od 7:00 do 9:00, aby si
> mohli dojít na nákup. Prosíme buďte ohleduplní. Pokud nepatříte do
> rizikové skupiny, běžte si nakoupit mimo tuto dobu. Tato opatření jsou
> nejúčinnější metodou jak se vypořádat s nákazou, udržet naše
> zdravotnictví v chodu a předejít většímu množství obětí.
> 
> Pokud si chcete udržet optimismus, můžete se podívat na nejnovější
> příspěvky týmu dobrovolníků Covid19cz (zde:
> [https://www.covid19cz.cz/](https://www.covid19cz.cz/)). Jde o zcela
> unikátní spojení lidí z komerční, univerzitní a veřejné sféry.
> Projektů, které se vyvíjí, jsou desítky. Věci, které by se řešily
> měsíce, se nyní dělají v řádu dní. Spojují se nejmodernější
> technologie s prací “na koleně”. Hlavní je dosáhnout cíle a zároveň
> splnit všechny požadavky dané naší legislativou, takže se jedná o
> plnohodnotná a i v běžných podmínkách použitelná řešení.
> 
>   
> 
> KRAJSKÉ INFORMACE
> 
> Vnímáme obrovské penzum práce starostů i těch nejmenších obcí, kteří
> se snaží zajistit alespoň minimální ochranu pro své občany a fungování
> základních úkolů samosprávy. Patří mezi ně zajištění komunikace mezi
> učiteli a školáky na dálku, o což se například snaží v Chrudimi náš
> místostarosta Pavel Štěpánek. Podobným problémeme je fungování
> ordinací zubních či praktických lékařů, kteří často patří mezi
> ohrožené skupiny a přitom nemají dostatek ochranných pomůcek.
> 
>   
> 
> Také školství je v dnešní době ve složité situaci, o svůj názor se s
> námi podělila svitavská pedagožka Libuše Vévodova, která se svými žáky
> denně komunikuje skrz videohovory. Věříme, že v dnešní době jsou na
> žáky a rodiče vytvářeny zbytečně velké nároky.
> 
> VYJÁDŘENÍ LUBI NECH V PLNÉM ZNĚNÍ
> 
> Vážení kolegové,
> 
> v této situaci není naším úkolem přeměnit domácnosti s dětmi školou
> povinnými na vzdělávací instituce. Rodiče se díky vystresovaným dětem
> dostávají do role učitelů, kteří mnohdy nemají ani tušení, jak se
> vypořádat s našimi požadavky. Jejich úkolem nemá být splnit zadané
> úkoly z každého předmětu a bát se, že dítě upadne v nemilost paní
> učitelky. Jejich práce v dnešní době je postarat se o klidné soužití v
> rodině, postarat se o své rodiče, zajistit, pokud možno, bezproblémový
> chod domácnosti. I my tomu můžeme pomoci tím, že žáky budeme
> povzbuzovat, uklidňovat a komunikovat s pozitivním přístupem. Známe
> svou práci a víme, že i kdyby se půl roku neučilo, jsme schopni učivo
> v dalším půlroce dohnat. Umíte si představit, jak bychom úkolovali
> děti ( rodiče), pokud by nebyl internet? Korespondenčně?
> 
> V některých rodinách je pouze jeden počítač, na kterém pracují dospělí
> a my bychom to měli respektovat. Zmírněme tedy naše požadavky,
> přestaňme děti nadměrně úkolovat a neznámkujme. Buďme pozitivní,
> nebojme se , že budeme trestáni za to, že neplníme svou práci.
> Pomůžeme tím k uklidnění dané situace a rodiče nás budou považovat za
> partnery.
> 
>   
> 
> TIP DNE
> 
> TV MALL připravilo sérií koncertů, které zdarma můžete sledovat ve
> vaší domácnosti. Můžete se těšit na PSH, WWW, Zrní atd.
> [https://www.mall.tv/kulturazije](https://www.mall.tv/kulturazije)
> 
>   
> 
> Dalším zajímavým koncertem je vystoupení Lenky Dusilové v rámci akce
> #NECHODVEN
> 
> https://youtu.be/SsRovrR7Xps
> 
>   
> 
> NÁPAD DNE
> 
> Máte doma děti a už nevíte co pro ně vymýšlet? Stáhněte a vytiskněte
> si různé omalovánky, pracovní listy a mnoho dalšího na
> [http://www.predskolaci.cz/ke-stazeni](http://www.predskolaci.cz/ke-stazeni)
> 
>   
>   
>   
> 
> **PIRÁTSKÉ SDÍLENÍ - 18.3.2020**
> 
> Počínaje dnešním dnem Vám budeme přinášet nejdůležitější informace,
> které se týkají nákazy koronaviru COVID-19. Chceme vám přiblížit
> aktuální novinky jak z celé republiky, tak i z našeho kraje. Na konec
> tohoto PIRÁTSKÉHO SDÍLENÍ vám vždy přineseme několik tipů, které vám
> mohou zpříjemnit večer (divadelní a hudební vystoupení), nebo nápadů
> jak pomoci lidem ve svém okolí.
> 
>   
> 
> CELOREPUBLIKOVÉ INFORMACE
> 
> Jistě jste zaznamenali ve zprávách vznik skupiny Data proti Covid.
> Jedná se skupinu, která nyní čítá přes 5000 aktivních lidí z různých
> oborů, kteří se ve svém volnu snaží pomoci v boji se současnou
> epidemií.
> 
> Díky této skupině se rozběhla linka 1212, kde se lidé dozví informace
> ohledně epidemie Covid19. Operátory linky tvoří lidé z různých
> soukromých společností, které se aktivně přidaly a poskytly své lidi a
> další zdroje. Prosíme hlavně mladší lidi, aby nejdříve navštívili web
> Ministerstva zdravotnictví
> ([https://koronavirus.mzcr.cz](https://koronavirus.mzcr.cz/)), kde
> najdou spoustu informací. Nebojte se využít i chat, který vás v
> případě, že si nebudete jistí, na linku 1212 přepojí. Samotnou linku
> přenechme seniorům, kteří přeci jen si s internetem tolik nerozumí.
> 
>   
> 
> Od dnešní půlnoci platí nařízení ohledně zakrývání úst ve veřejných
> prostorách. Prosíme, dodržujte toto nařízení. Chráníte tím své
> spoluobčany. Zároveň však nebuďte agresivní vůči těm, kteří tento
> zákaz nedodržují. Třeba nemají jak se dostat k rouškám. Proto je
> upozorněte, že lepší než nic je i šála nebo šátek.
> 
>   
> 
> V souvislosti s tím máme další radu. Na webech vytvořených výše
> zmíněnou skupinou [www.damerousky.cz](http://www.damerousky.cz) se
> organizují lidé, kteří roušky šijí, či je naopak shání. Využijte tuto
> nabídku a nebojte se spojit s ostatními, ať už jste roušku sháníte
> nebo ji naopak můžete nabídnout.
> 
>   
> 
> KRAJSKÉ INFORMACE
> 
> Oceňujeme hejtmana pardubického kraje Martina Netolického a děkujeme
> především řediteli Střední školy chemicko technologické v Pardubicích
> panu Janu Ptáčkovi za to, že připravili výrobu nedostatkových
> dezinfekčních prostředků v laboratořích této školy. Je to skvělý
> případ spolupráce mezi veřejným sektorem a školami.
> 
>   
> 
> V našem kraji je zatím 14 potvrzených případů nákazy koronavirem.
> Aktuální počty získáte třeba zde:
> [https://special.novinky.cz/covid-19/](https://special.novinky.cz/covid-19/)
> . Zatím se však u nás málo testuje. Počet nakažených hygienici
> odhadují na desetinásobek. Nezanedbávejte proto preventivní opatření.
> 
>   
> 
> Datoví analytici bank vyhodnotili, že velkým problémem mohou být Češi
> vracející se ze států, kde není úplná karanténa jako v Itálii, ale
> nemoc je tam velmi rozšířená. Mezi tyto státy patří například Německo,
> Rakousko nebo Španělsko. Pokud víte o někom, kdo se bude z těchto
> států vracet, upozorněte jej přímo nebo jeho rodinu, aby dotyčný
> dodržoval všechna opatření tak, jako by byl nakažený. Musí zůstat v
> karanténě bez kontaktu s dalšími lidmi a sledovat velmi pečlivě svůj
> zdravotní stav.
> 
>   
> 
> Poklonu dnes také věnujeme našemu členovi Vladkovi Váchovi, který
> věnoval Pardubickému kraji materiál na tvorbu až 4000 roušek.
> 
>   
> 
> TIP DNE
> 
> Nemůžete jít za kulturou? Nechte kulturu přijít za vámi. Ve veřejné
> Facebookové skupině Online koncerty
> ([https://www.facebook.com/groups/678119016290510/](https://www.facebook.com/groups/678119016290510/))
> si určitě vyberete styl muziky, který vás baví! Tipy čítají jak
> koncerty vážné hudby, tak jazzu či punku.
> 
>   
> 
> NÁPAD DNE
> 
> Jste zavřeni doma? Zacvičte si s výsadkáři z Chrudimi. Vídeo naleznete
> zde:
> [https://www.facebook.com/ArmadaCeskerepubliky/videos/144830986823288/](https://www.facebook.com/ArmadaCeskerepubliky/videos/144830986823288/)
