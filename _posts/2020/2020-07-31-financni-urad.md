---
layout: post
category: CLANKY
title: 'Finanční úřad by měl stejně jako další úřady pomáhat lidem, ne jim škodit, tvrdí zastupitel Valašského Meziříčí, Denis Rychtar'
date: 2020-07-31
author: Josef Indra
authorId: josef.indra
image: posts/FU.jpg
tags: 
- zlinsky-kraj
- denis-rychtar

important: true
---
Zakleknutí Finančního úřadu v posledních letech slýcháváme stále častěji, a to díky odvážným podnikatelům, kterým už došla trpělivost, jak s nimi tyto úřady jednají a zachází. Je spousta podnikatelů, kteří tu odvahu soudit se proti postupům finančního úřadu neměli a ten pak i přes nevhodné zásahy mohl být z obliga. 

Čest všem odvážným živnostníkům, díky kterým to vše vyplouvá na povrch a „upřímnou soustrast“ padlým podnikům, které třeba momentální situace přiměje zkusit se bránit zpětně. Krajský finanční úřad se hájí se slovy "V rámci celé Finanční správy je z úrovně Generálního finančního ředitelství od konce roku 2016 zaveden kontrolní systém pro práci se všemi daňovými nedoplatky, který je neustále rozvíjen a důsledně aplikován." 

I po roce 2016 ale Finanční správa prohrávala spory s neoprávněnými zajišťovacími příkazy. My důsledně apelujeme na potřebu nastavit transparentnější systém a zvýšit postihy či nastavit spoluúčasti na finančních újmách podnikatelů a následné veřejné očištění pošpiněných firem, se kterými se tato nálepka pak vleče mnoho let. 

Tento postu můžeme demonstrovat na aktuálním dění ve Valašském Meziříčí, kdy by pan ředitel Finančního úřadu ve Valašském Meziříčí určitě neodstoupil z funkce, kdyby si byl jistý, že jednal správně a v rámci zákona. Odstoupit by měl i pan ředitel Krajského finančního úřadu a s novým ředitelem by měly přijít razantní změny což budeme požadovat.  V rámci Pirátské strany chceme ihned po volbách zavést co nejlepší opatření, která by podobným problémům mohla efektivně zabránit. Děláme tak pro to, aby Finanční úřady, jako celkově veškeré úřady prospívaly lidem a ne naopak. Chce to změnu!

---
