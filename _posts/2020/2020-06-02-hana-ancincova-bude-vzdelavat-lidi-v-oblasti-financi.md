---
layout: post
category: CLANKY
title: Lídryně Pirátů ve Zlínském kraji uspěla s projektem finančního vzdělávání. Bude lidi učit rozumět penězům
date: 2020-06-02
author: Jaromír Horký
authorId: jaromir.horky
image: posts/hankaparo.png
tags: 
- zlinsky-kraj 
- finance 
- hana-ancincova
---

Hana Ančincová uspěla v participativním rozpočtování České pirátské strany se svým projektem Vzdělávání v oblasti finanční gramotnosti, umístila se na prvním místě. Získané finance použije na vznik animovaných videí, které pomohou veřejnosti zorientovat se v oblasti financí.

*„Vzdělávání ve finanční oblasti je klíčovým nástrojem pro boj se zadlužením spotřebitelů a domácností. Je potřeba eliminovat jejich předlužení, snížit počet exekucí a insolvenčních řízení. Cílem mého projektu je zvýšit povědomí o nutnosti vzdělávání v této oblasti. Čím více se lidé naučí financím rozumět, tím spíše předejdou problémům a rizikům,”* shrnula iniciátorka projektu **Hana Ančincová**.

Česká pirátská strana každoročně pořádá vnitrostranický participativní rozpočet, ve kterém mohou členové rozhodnout na jaké projekty poputují finance. V letošním ročníku se rozdalo na projekty více než 270 tisíc korun.

---
