---
layout: post
category: CLANKY
title: Už za měsíc budou opět Piráti s dobrovolníky uklízet Zlínský kraj, přidejte se!
date: 2020-03-05
author: Jaromír Horký
authorId: jaromir.horky
image: posts/eventuklid.jpg
tags: 
- zlinsky-kraj
- uklidme-cesko
- hana-ancincova
- michal-stepanik
- denis-rychtar
- jaromir-slezak
- kamila-galikova
- frantisek-elfmark
- milan-klajn
---
Piráti ze Zlínského kraje se již 6. rokem účastní dobrovolnické eko-kampaně „Ukliďme svět, ukliďme Česko!“ Cílem akce je nejen uklidit naše okolí, ale i ve společné věci zapojit různé zájmové skupiny lidí, např. školáky, vysokoškoláky, úředníky, skauty, pejskaře či politiky. A taktéž mediálně zviditelnit dlouhodobě neřešenou problematiku černých skládek a odhazování odpadků.
 
Hlavní termín letošní akce je v sobotu 4. dubna, řada úklidů se však uskuteční i mimo tento termín.
 
**[Střítež nad Bečvou](https://www.facebook.com/events/131071381521967/){:target="_blank"}**:

*„Ve Stříteži máme s dobrovolníky sraz již v sobotu 28. března v 9 hodin u pošty. Letos si úklid rozdělíme do několika tras, jak kolem cyklostezky a řeky Bečvy, kde se často nachází naplavený odpad odjinud. Tak v okolí lesních cest či na lokalitu znečišťenou gumárenským odpadem, který zde byl černě navezen,”* říká hlavní organizátorka **Kamila Gáliková**, která úklid ve Stříteži nad Bečvou pořádá již od roku 2015. 
 
**[Zlín](https://www.facebook.com/events/128043768550102/){:target="_blank"}**:

Ve Zlíně se tentokrát bude uklízet ve velkém! Piráti budou uklízet v centrálním parku na Jižních Svazích a v jeho okolí. Sraz mají v 9 hodin v hlavní úklidový den 4. dubna před Komunitní zahradou v centrálním parku. *„Úklidových akcí se jako Piráti účastníme již tradičně. Komunitní zahrada se letos účastní poprvé. Cílem akce je kromě společného úklidu i setkání lidí z (nejen) Jižních Svahů ve Zlíně, ale také snaha o navázání dobrých lidských a sousedských vztahů,”* říká pirátský zastupitel **Milan Klajn**, který tento úklid zaštiťuje.

**[Kroměříž](https://www.facebook.com/events/544968026119416/){:target="_blank"}**:

Piráti v Kroměříži vsadili na hlas lidu, sami totiž navrhovali a rozhodovali o místě úklidu. *„Zvítězila varianta úklidu cyklostezky u Kotojed ve směru na letiště a okolní cesty, potkáme se v 4. dubna v 9 hodin na začátku cyklostezky za Bagrákem ze směru od Kotojed,”* říká **kandidátka na hejtmanku Hana Ančincová**, která se organizaci úklidů pravidelně věnuje a dodává: „Motivace na úklid není třeba, beru to jako samozřejmost. Myslím si, že je to to nejmenší, co můžeme pro životní prostředí ve svém okolí udělat. Neustále od přírody bereme, alespoň někdy ji můžeme něco málo vrátit.”

**[Uherské Hradiště](https://www.facebook.com/events/205870430495245/){:target="_blank"}**:

Na úklid v čele s poslancem! Piráti z Uherského Hradiště se vydají uklízet na Výšinu svatého Metoděje přímo v centru města. *„Úklidu se v Uherském Hradišti účastním pravidelně a jsem velmi rád, že i díky naší osvětě, kterou se snažíme provádět, vnímá své okolí a čistotu okolí čím dál více lidí. Je to velmi pozitivní. Uklízet budeme okolí "Vykopávek", kde najdete jednu z nejhezčích vyhlídek na naše krásné město,”* říká poslanec **František Elfmark**, jenž se organizace úklidu zhostil. 

**[Napajedla](https://www.facebook.com/events/241845786841164/){:target="_blank"}**:

V Napajedlích se Piráti sejdou v hlavní úklidovou sobotu v 9 hodin na Chmelnickém mostu. *„Projdeme řeku Moravu od Chmelnického mostu po Pahrbek a uklidíme i břehy,”* komentuje úklid zastupitel Michal Štěpaník.

**[Vizovice](https://www.facebook.com/events/208518277186011/){:target="_blank"}**:

Ve Vizovicích se Piráti setkají v hlavním úklidovém termínu v 9 hodin na Masarykově náměstí u kašny. Lokace úklidu bude upřesněna na místě setkání, podle toho, jak dopadne [online anketa](https://www.facebook.com/events/208518277186011/permalink/208518680519304/){:target="_blank"} na Facebooku vizovických pirátů. *„Chceme navázat na úspěšný úklid v minulých letech a zároveň přilákat co nejvíce nových dobrovolníků a zvelebit prostředí našeho krásného města a jeho okolí,”* řekl k úklidu zastupitel **Jaromír Slezák**.
 
**[Valašské Meziříčí](https://www.facebook.com/events/2936722903015388/){:target="_blank"}**:

Poslední jarní úklidová akce se uskuteční 18. dubna ve Valašském Meziříčí, kde se Piráti po konzultaci s občany vydají uklízet okolí řeky Bečvy a Huťského lesíku. *„V 10 hodin ráno se sejdeme u Kapličky sv. Rocha hned vedle hospůdky Přístav. Zúčastněné bych po úklidu rád pozval někam na oběd za odměnu,”* dodal k úklidu zastupitel z Valašského Meziříčí **Denis Rychtar**, který má úklid na starost.

Mapu všech úklidů naleznete [zde](https://www.uklidmecesko.cz/map/){:target="_blank"}

Rozcestník pirátských úklidů [zde](https://www.facebook.com/events/3174972639394983/){:target="_blank"}

