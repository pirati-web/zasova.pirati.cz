---
layout: post
category: CLANKY
title: Jednání o nové krajské nemocnici je opět na stole. Mezi odbory a vedením to vře
date: 2020-04-11
author: Jaromír Horký
authorId: jaromir.horky
image: posts/kntb.jpg
tags: 
- zlinsky-kraj
- nemocnice 
- hana-ancincova
---

Kdo sleduje v posledních dnech situaci v Krajské nemocnici Tomáše Bati ve Zlíně, asi nevěřícně kroutí hlavou nebo má ústa dokořán. I když většina z vás tuto kauzu jistě zaznamenala, jen krátké připomenutí. [Zdravotníci si stěžovali](https://www.seznamzpravy.cz/clanek/lekari-si-stezovali-na-snizeni-platu-nemocnice-podala-trestni-oznameni-101226?seq_no=2&source=hp&dop_ab_variant=0&dop_source_zone_name=zpravy.sznhp.box&utm_source=www.seznam.cz&utm_medium=z-boxiku&utm_campaign=null){:target="_blank"} na snížení platu formou otevřeného dopisu a nemocnice podala trestní oznámení. Místo vyjednávání s odbory na ně bylo podáno trestní oznámení. Demonstrace síly a neschopnost situaci řešit. Tento způsob jednání se zaměstnanci naprosto odsuzujeme a jen ukazuje na manažerské selhání vedení nemocnice.

Kromě sporů mezi odbory a vedením nemocnice se opět vynořila i otázka výstavby nové nemocnice, kterou budou 4. května krajští zastupitelé projednávat. Stavbu nemocnice neplánovaně zastupitelé schválili loni v prosinci. K návrhu se na zasedání nemohli vyjádřit občané kraje, navíc mohla být podle ministerstva porušena povinnost kraje hospodařit s majetkem transparentně. S tím ale vedení kraje nesouhlasí a dle hejtmana Čunka(KDU-ČSL) není důvod ztrácet čas. Inu, do voleb je necelý půlrok, že? 

I když se na internetu objevují zprávy ohledně omezených příjmu kraje kvůli současným opatřením v boji proti koronavirové nákaze. [Vedení kraje však omezit investice neplánuje](https://www.idnes.cz/zlin/zpravy/zlinsky-kraj-koronavirus-rozpocet-investice.A200417_543780_zlin-zpravy_ras?&utm_source=facebook&utm_medium=sharecd&utm_campaign=desktop){:target="_blank"}. 

Nová nemocnice je od prvopočátku tlačena na sílu,  Baťovka je prezentována jako rozpadající se kolos a lidem je vtloukáno do hlavy, že nová nemocnice je třeba. 

*„Já jsem hlavně zastáncem kvalitní, rovnoměrně rozložené péče v celém kraji. Současné diskuze umocňují pocit, že nemocnice mimo krajskou budou polikliniky a LDNky. Stále nám nebyla kvalifikovaně zodpovězena otázka, jak výstavba nové nemocnice ovlivní ostatní nemocnice v kraji. A hlavně se chci rozhodovat na základě nezávislých analytických dat. Včetně jasných informací, jakým způsobem by byla nová nemocnice financována,"* shrnula pirátská kandidátka na hejtmanku **Hana Ančincová**.

---
