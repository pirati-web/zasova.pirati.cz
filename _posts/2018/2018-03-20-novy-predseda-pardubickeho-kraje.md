---
layout: post
category: CLANKY
title: Piráti v Pardubickém kraji si zvolili nového předsedu
date: 2018-03-20T10:10:00+01:00
tags: Pardubice PKS Volby
author: Piráti Pardubického kraje
image: miscellaneous/pivo-v-holicich.jpg #751x422

---

Koncem minulého týdne si zvolili členové krajského sdružení České pirátské strany
svého nového předsedu. Stal se jím [Mgr. Jiří Jansa]({{ site.url }}/lide/jiri-jansa/).
Dosavadní předseda
Pavel Štěpánek se vzdal funkce, protože se stal krajským koordinátorem.

Nominaci do volby obdržel Jiří Jansa a dosavadní krajský koordinátor
Daniel Lebduška, výsledný rozdíl mezi nimi byl jen 2 hlasy.
Daniel Lebduška k tomu říká:

> "Gratuluji Jirkovi ke zvolení. Jsem vlastně rád, že to tak dopadlo.
Teď se můžu, kromě své rodiny a zaměstnání, plně věnovat Chrudimskému komunálu."

Nový krajský předseda Jiří Jansa vyrůstal v Chrudimi a žije v Pardubicích.
Je mu 33 let a nyní pracuje třetím rokem v pojišťovně v sekci pojistné matematiky,
předtím působil tři roky v menší firmě na pozici makronalytika měnových kurzů.
Vystudoval Fakultu sociálních věd na Karlově univerzitě, obor Ekonomické teorie.
V průběhu studia strávil rok ve švédském městě Umeå.
Členem Pirátské strany je pár měsíců, aktivním příznivcem již zhruba 6 let.

> "Své zvolení jsem úplně nečekal, jelikož jsem nekandidoval s tolik politickým programem"

říká ke svému zvolení. Ten obsahuje mimo jiné koordinovanou podporu otevřenému
software a technologiím, školení programování pro veřejnost nebo
podporu neziskovým komunitním akcím a studentským grantům.

> "V ČR teprve doháníme západní země v transparentnosti státní správy.
Po celém světě ale nyní probíhá další průmyslová revoluce v podobě
robotizace a automatizace, která bude mít zanedlouho dalekosáhlé
důsledky do života všech lidí. Společnost jako celek se musí
na nastupující změny připravovat a jednou z možných cest by mohl
být postupný přechod k otevřeným systémům, výrobkům, software,
hardware nebo vytváření menších propojených komunit pomocí moderních
technologií. Rádi bychom i v našem kraji tuto vlnu co nejvíce podporovali,"

uzavírá Jiří Jansa s tím, že krajská buňka pirátské strany
je připravena i nadále podporovat projekty v tomto duchu i z řad zcela apolitické veřejnosti.

