---
layout: post
category: CLANKY
title: Piráti interpelují premiéra kvůli nemocnicím ve Zlínském kraji
date: 2018-12-06
author: Marek Houser
authorId: marek.houser
image: posts/kntb.jpg
tags: 
- nemocnice
- sněmovna
- zlínský-kraj

important: true
---
Piráti ze Zlínského kraje nadále bojují za lepší lékařskou péči. Po několika jednáních s představiteli měst i kraje se pustili do získání informací přímo od Vlády ČR. Ve čtvrtek 6. prosince předali premiérovi Andrejovi Babišovi písemnou interpelaci. Autorem textu je nový pirátský místostarosta Kroměříže Vratislav Krejčíř, interpelaci ve sněmovně předal náš poslanec František Elfmark. Hlavní text interpelace si můžete přečíst...


_Zastupitelstvo Zlínského kraje schválilo v pondělí 5. listopadu 2018 výkup pozemků v lokalitě Malenovice, ve které je navržená výstavba nové krajské Baťovy nemocnice. Podle tvrzení hejtmana Jiřího Čunka přijde výstavba nové nemocnice včetně přístrojového vybavení na 7,4 miliardy korun včetně daně. Rád bych Vám v této souvislosti položil několik dotazů:_

_1) Podporuje vláda České republiky výstavbu nových nemocnic?_

_2) Existuje šance, že výstavba nové nemocnice by mohla být spolufinancována z evropských fondů či z národních zdrojů?_

_3) Obyvatelé Zlínského kraje se obávají, že kvůli stavbě nové nemocnice ve Zlíně budou zastaveny investice do Zlínským kraje zřizovaných nemocnic v okresních městech a také do dalších oblastí, které jsou v kompetenci Zlínského kraje. Obávají se, že dojde k centralizaci minimálně některých oborů do krajského Zlína a že se tím zhorší dostupnost a kvalita poskytované péče ve zmíněných okresech. Podporuje vláda zachování zdravotnické péče v regionech nebo se spíše kloní k centralizované péči poskytované v krajských městech? Dokáže vláda zajistit, případně jak, aby se kvalita a dostupnost zdravotnické péče ve Zlínském kraji nezhoršila?_


Těšíme se na odpověď. Na zodpovězení písemné interpelace mají členové vlády 30 dní. Ukazuje se ale, že [pro ně tento nástroj demokracie asi není moc důležitý](https://www.facebook.com/photo.php?fbid=10215406621739331&set=a.1096926503966){:target="_blank"}. Dočkáme se?

- - -
