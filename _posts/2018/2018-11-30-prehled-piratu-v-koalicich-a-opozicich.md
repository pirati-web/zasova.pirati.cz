---
layout: post
category: CLANKY
title: Jak dopadly vyjednávací šachy pro Piráty ve Zlínském kraji? Podívejte se na přehled
date: 2018-11-30
author: Marek Houser
authorId: marek.houser
image: posts/chess.jpg
tags: 
- komunálky
- 2018
- zlínský-kraj
---
Vyjednávání o koalicích na radnicích je u konce. Přinášíme přehled, jak po těchto šachových partiích dopadli Piráti ze Zlínského kraje.

__Zlín__
Piráti Jiří Jaroš, Zuzana Fišerová a Milan Klajn jsou v koalici s ANO, STAN, ODS a Lidovci. První jmenovaný je navíc radním.

__Kroměříž__
Vratislav Krejčíř zamířil vysoko a stal se místostarostou po dohodě s Nezávislými, Zdravým Kroměřížskem, ODS a ČSSD. [V koalici](https://kromeriz.pirati.cz/aktuality/Pirati-kromeriz-obsadili-radnici.html){:target="_blank"} je společně s Petrem Stoklasou.

__Uherské Hradiště__
Jaroslav Ševčík a František Elfmark skončili [v opozici](https://uh.pirati.cz/aktuality/pirati-uh-miri-do-opozice.html){:target="_blank"} poté, co koalici sestavila staronově vládnoucí ODS s KDU-ČSL, KRUH a TOP09.

__Valašské Meziříčí__
Denis Rychtar neměl šanci zasáhnout do spojení ANO a KDU-ČSL a je v opozici.

__Rožnov pod Radhoštěm__
Libor Adámek je v opozici. Koalice je ve složení Nezávislí Rožnováci, Zdravý Rožnov a ANO 2011.

__Vizovice__
Piráti Jan Špaňhel a Jaromír Slezák jsou v opozici. Ve Vizovicích vládnou Nezávislí, Zdravé Vizovice a ODS.

__Napajedla__
Tomáš Čabla a Jiří Krkoška jsou v opozici. Vládne koalice NF-ANO, KDU-ČSL, ODS a Mladí za Napajedla.

__Otrokovice__ (Občané OE s podporou Pirátů)
Pavel Beznoska a Petr Ťopek šli do koalice s ANO, Nezávislými, Vizí 21 a ODS. Druhý jmenovaný je radním.

__Stupava__ (sdružení nezávislých kandidátů)
Lubomír Doležal je v opozici, ale jednání podle všeho ještě nejsou uzavřená.

- - -
