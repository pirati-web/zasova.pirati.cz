---
layout: post
category: CLANKY
title: Piráti v Pardubickém kraji mají nové vedení 
date: 2018-11-05T23:00:00+01:00
tags: PKS Volby
author: Piráti Pardubického kraje
image: articles/2018/dan.jpg # 751x422
---
V pondělí 5.11. byly vyhlášeny výsledky voleb nového předsednictva 
krajského sdružení v Pardubickém kraji. V nich se stal novým předsedou 
[Daniel Lebduška]({{ site.url }}/lide/daniel-lebduska/), který byl jediným 
kandidátem, a vyhrál tak již v prvním kole. 

Na další pozice kandidovali 4 lidé, a protože je krajské předsednictvo 
pětičlenné, získali pozici místopředsedy všichni, v pořadí: 
[Filip Vařecha]({{ site.url }}/lide/filip-varecha/), 
[Jiří Krátký]({{ site.url }}/lide/jiri-kratky/), 
Andrea Linhartová a 
[Martin Saifrt]({{ site.url }}/lide/martin-saifrt/).

> „Kandidoval jsem kvůli několika věcem, jež jsem zmiňoval na fóru ve 
své kandidátní řeči. Chtěl bych dál držet krajskou organizaci přátelskou, 
otevřenou a úzce spolupracující. Nyní jsme v situaci, kdy v hodně městech 
stavíme koalice a začínáme získávat reálné politické zkušenosti,“ 

říká ke svému zvolení novopečený předseda kraje Lebduška a dodává: 

> „Spousta stran nechápe, že si nás vlastně nekoupí, budou s námi muset 
opravdu spolupracovat, začít nám naslouchat a nepřehlížet nás. Budou na nás 
zkoušet své triky, které mnohým fungují už třeba 20 let - vyděsit nás 
zodpovědností, snažit se různými ‚přátelskými’ pakty kupovat naši přízeň 
a hlavně se nás budou snažit rozeštvat, kde to bude možné i zdiskreditovat.“ 

Důraz přitom klade právě na přátelství, otevřenost a spolupráci v rámci krajského sdružení: 

> „Přátelství pomůže proti rozeštvání a diskreditaci. Otevřenost pomůže proti 
familiérnosti a bratříčkování. Spolupráce nám pomůže popasovat se s odpovědností."

V pardubickém krajském sdružení jde tak o největší výměnu vedení za jeho historii, 
neboť dosud byla vždy zachovávána kontinuita, že někdo ze „starého“ vedení byl 
součástí i „nového“ a k obměně docházelo postupně. Nyní jsou v předsednictvu samí 
nováčci. Zároveň se rozšířil počet místopředsedů ze dvou na čtyři a každý 
z nich je z jiného regionu kraje.

Krajské město v předsednictvu zastupuje Filip Vařecha a ke svému zvolení říká: 

> „Děkuji všem členům krajského sdružení za projevenou důvěru. Silný mandát pro mě 
znamená velkou odpovědnost. Mojí prioritou je v tuto chvíli především zefektivnění 
komunikace a zlepšení sdílení vědomostí a know-how v rámci kraje. Rád bych proto 
napomohl co nejrychlejšímu zapojení pardubického krajského sdružení do 
vznikajícího projektu Krajských expertních týmů.”

> „Chtěla bych tímto poděkovat za podporu při svém zvolení místopředsedkyní 
Pirátské strany Pardubického kraje. Gratuluji novému předsedovi a dalším třem 
místopředsedům k jejich zvolení. Nám všem současným členům i příznivcům přeji, 
abychom v našem kraji průběžně získávali aktivní nové lidičky,“ 

říká ke svému zvolení Andrea Linhartová z Chrasti a další člen nového 
předsednictva Martin Saifrt uzavírá: 

> „Jako místopředseda kraje cítím povinnost asistovat a pomáhat místním 
sdružením, které v našem kraji 17.11.2018 vzniknou, a stát se tak mezičlánkem 
mezi sdruženími a celorepublikovou pirátskou politikou. Osobně se také budu 
naplno věnovat blížícím se volbám do Evropského parlamentu, ve kterých věřím, 
že uspějeme a poprvé v historii vplujeme do evropských vod.
