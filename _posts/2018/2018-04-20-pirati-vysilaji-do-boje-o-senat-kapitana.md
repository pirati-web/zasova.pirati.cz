---
layout: post
category: CLANKY
title: Piráti vysílají na Svitavsku do boje o senát kapitána
date: 2018-04-20T22:15:00+01:00
tags: senátní-volby
author: Piráti Pardubického kraje
image: articles/2018/jiri_kratky.jpg #751x422
---

Piráti vybrali kandidáta do podzimních senátních voleb,
které se budou konat na Svitavsku. Ve stranických primárkách
uspěl kapitán námořních jachet a člen Pirátů
[Jiří Krátký] ze Svitav.

>„Rozhodl jsem se vstoupit do vrcholné politiky, protože chci,
aby Česká republika neměnila kurs a zůstala demokratickou
a svobodnou zemí s jasnou orientací na západ“,

popsal [Jiří Krátký] prvotní impuls, který ho přiměl ke kandidatuře do senátu.

>„Od narození žiji ve Svitavách, velmi dobře znám problémy,
se kterými se zde musíme potýkat, například špatně dostupná
zdravotní péče nebo tisíce kamionů projíždějících denně
centry měst a obcí. Chci být ombudsmanem našeho regionu
v Praze a zasadit se o řešení těchto problémů,“

uvedl senátorský kandidát.

Jako své další priority zmínil [Jiří Krátký] zjednodušení
oddlužení u exekucí či podporu kritického myšlení.

>„Děti se dnes už na základní škole učí rozeznat druhy vedlejších
vět nebo rulu od žuly. Považuji za důležité, aby se také učili
rozeznat například podvodný e-mail a uměli si utvořit vlastní
názor na nepravdy šířené po internetu,“

dodal Krátký.

[Jiří Krátký] (*1955) vystudoval obchodní akademii, po sametové
revoluci vybudoval obchod a oblíbenou restauraci Sáhir. Poté působil
jako designér či truhlář. V roce 1989 se vydal na první plavbu
na jachtě do Afriky, posledních deset let tráví námořním
jachtingem co nejvíce času. Když není na lodi, hraje divadlo
se svitavským souborem Zaklep nebo se věnuje snowboardingu.

### Kontakt pro média:
Jiří Krátký ml. - volební manažer<br>
777 140 153<br>
[jiri.kratky@centrum.cz](mailto:jiri.kratky@centrum.cz)

[Jiří Krátký]: /lide/jiri-kratky/
