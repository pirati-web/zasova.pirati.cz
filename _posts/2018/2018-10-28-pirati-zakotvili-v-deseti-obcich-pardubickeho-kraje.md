---
layout: post
category: CLANKY
title: Piráti zakotvili v deseti obcích Pardubického kraje
date: 2018-10-28T00:00+01:00
tags:
    - Volby
author: Piráti Pardubického kraje

image: articles/2018/na-mlynech.jpg
---
V minulých komunálních volbách, v roce 2014, kandidovali Piráti 
v Pardubickém kraji pouze v Chrudimi. Tehdy se nepodařilo těsně překonat 
hranici 5%. V letošních volbách postavili kandidátky v jedenácti obcích 
a v deseti z nich zakotvili v zastupitelstvu.

Třetí místo s krásnými 11,22% obsadili Piráti v Pardubicích. V novém 
zastupitelstvu tak usedne hned 5️ Pirátů: Ondřej Karas, Kuba Kutílek, 
Ivana Böhmová, Vojtěch Jirsa a Lenka Španihelová. Na prvním obvodu 
jsme dokonce druzí s 14,8% a třemi zastupiteli: Vojtěch Jirsa, 
Jiří Čáslavka a Ondřej Beran. V Polabinách jsme spolu s 
Naše Pardubice a Zelení Pardubice druzí s 13,03%, v zastupitelstvu 
potkáte dva naše kandidáty: Kubu Kutílka a Jana Metelku. I na Dukle 
skončili Piráti stříbrní s 13,28% a dvěma zastupiteli: Filip Vařecha 
a Ivana Böhmová! Ve Svítkově jsme podpořili kandidátku 
Pro Šestku - transparentní a otevřený obvod, která skončila čtvrtá a 
do zastupitelstva 
posílá jednoho Piráta: Ondřeje Karase. Na čtvrtém obvodu jsme pak podpořili 
kandidátku Koalice pro Pardubice a Piráti, která rovněž na čtvrtém místě 
získala dva zastupitele a 11,76% hlasů.

V Chrudimi získali místní Piráti krásných 13,02% a do zastupitelstva zde 
postoupili tři zástupci. Pavel Štěpánek, Aleš Nunvář a Daniel Lebduška. 
Do zastupitelských křesel usedne i Libuše Vévodová, Vojtěch Fadrný 
a Miroslav Sedlák, a to ve Svitavách, kde skončili Piráti na druhém 
místě s 12,60%. S 10,78% uspěli Piráti v Poličce, kde bude do 
zastupitelstva promlouvat Jitka Bidlová a Štěpán Vlček. Se ziskem 17,26% 
vstupuje do zastupitelstva Rudoltic Tomáš Kolomý a Vilém Jílek. 
Úspěch zaznamenali i Piráti v České Třebové. Zde získali 7,96% a v 
zastupitelstvu usedne Jiří Ducháček a Zbyněk Ruda. Dva mandáty získali 
i zástupci Pirátů v Červené Vodě, kde usedne do zastupitelských lavic 
Zdeněk Brůna a Tomáš Verner se ziskem 11,51%. Po jednom zastupiteli 
jsme získali v Moravské Třebové, kde nás bude se ziskem 6,06% 
representovat Martin Sedlák, v Hlinsku Roman Rybáček, kterého vynesl 
do zastupitelstva zisk 7,38% a konečně v Chrasti, kde obsadí křeslo 
zastupitele Daniel Norek po zisku 7,44%. Jedinou obcí, kde se nepodařilo 
překonat hranici 5 % a nezískali jsme tak ani jeden mandát je Heřmanův Městec. 
Zde to uteklo doslova o fousek. Získali jsme 4,88%.

Všem dvaceti šesti novým zastupitelům v kraji, zvoleným za Českou pirátskou 
stranu gratulujeme a přejeme hodně sil a odvahy a pak jistě přijdou i úspěchy. 
Věříme, že všichni do jednoho dostojí svým slibům a udělají vše pro to, aby 
své voliče, nebo Piráty po celé zemi, nezklamali.
