---
layout: post
category: CLANKY
title: Výsledky dotazníku pro občany Rožnova
date: 2018-10-09T12:00:00.032Z
author: Libor Adámek
authorId: libor.adamek
image: posts/dotaznik-transparentni.png
tags:
- dotaznik
- rožnov-pod-radhoštěm
- vize

important: true
---
Před několika měsíci jsme spustili Dotazník pro občany Rožnova, jehož výstupy nám dost pomohly při tvorbě našeho volebního programu. Nyní zveřejňujeme konečné výsledky.

U nás Pirátů je transparence - otevřenost jedním ze základních témat a proto naše první otázka v dotazníku snad ani nemohla být jiná než __"Jak je Rožnov transparentní - otevřený občanovi?"__<br />
Z výsledku je patrné, že občané jsou celkem spokojení s otevřeností při jednání zastupitelstva. Nám se líbí přímé přenosy a videozáznamy z jednání zastupitelstva, které jsme mnohdy sledovali.<br />
Nejméně jsou občané spokojení s jednáním rady a s otevřeností smluv včetně účetnictví městských firem. Sami s tímto stavem nejsme spokojeni a proto v našem volebním programu usilujeme o větší otevřenost jednání rady města a otevřené účetnictví zahrnující veřejné smlouvy městských firem.<br /><br />
![Obrázek dotaznik referendum](https://roznov.pirati.cz/assets/img/posts/dotaznik-referendum.png)
<br /><br />Dále nás zajímal postoj místních k __referendu v případě větších městských investic__.<br />Přes 67% dotázaných odpovědělo u této otázky ano nebo rozhodně ano.<br />
Myslíme si, že referendum by vyřešilo mnoho sporů o tom, co se má stavět. Dodnes se v Rožnově přetřásá jestli je nutné stavět nové kulturní centrum, přistavovat knihovnu nebo kupovat spolák. Do připravených investic již nechceme zasahovat, ale třeba v případě nákupu spoláku nebo stavby nové sportovní haly, by referendum mohlo rozhodnout směřování investic pro následujíci roky.<br />
Zastupitelé nestojí nad občany a neměli by oproti nim být při rozhodování privilegováni. Jsme přesvědčeni, že občané jsou kompetentní činit v referendu stejná rozhodnutí jako jejich zastupitelé.<br />
K tomu je ovšem potřeba, aby byl poskytnut prostor pro veřejnou diskusi. Město by mělo vystupovat nestranně a všem občanům doručit informace obsahující posudek podporovatelů i oponentů v rozhodované věci.<br /><br />
![Obrázek dotaznik preference](https://roznov.pirati.cz/assets/img/posts/dotaznik-nejdulezitejsi.png)
<br /><br />Ve třetí části dotazníku jsme se ptali obyvatel, __co je pro jejich budoucí život v Rožnově nejdůležitější__.<br />
Z výsledku jde jasně vidět, že pro místní obyvatele je do budoucnosti nejdůležítější čisté životní prostředí, následováno větší potřebou zeleně a zároveň chtějí více parkovacích míst. Také obnova sídlišť získala hodně pozitivních hlasů. Tady trošku tušíme, jak náročné a citlivé bude téma obnovy sídlišť, kdy na jedné straně budou chtít obyvatelé dostatek zeleně a na druhé straně dostatek parkovacích míst. Z tohoto důvodu je důležité, za pomoci místních, napřed naplánovat celkovou koncepci obnovy a vyvážit ji tak, ať jsou spokojeni milovníci zeleně i motoristé. Jako možné řešení vidíme také stavbu parkovacích domů se zelení na fasádě. Tady bychom byli rádi, když se zapojí do konzultací co nejvíce občanů.<br />
U stále diskutované stavby kulturního centra převažuje názor, že je potřebná.<br />
Jako nejméně důležité byly v dotazníku označeny rekonstrukce náměstí Míru a stavba nové sportovní haly. Tu sportovní halu má v programu hodně stran a myslíme si, že u této větší investice bude referendum občanů velmi potřebné.<br />
O dalších výsledcích dotazníku si můžete udělat obrázek na přiložené grafice.

- - -
