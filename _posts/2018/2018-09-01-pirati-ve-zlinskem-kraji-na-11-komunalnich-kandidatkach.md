---
layout: post
category: CLANKY
title: Piráty najdete ve Zlínském kraji na jedenácti komunálních kandidátkách
date: 2018-09-01
author: Marek Houser
authorId: marek.houser
image: posts/zlkmapa2018.jpg
tags: 
- komunálky
- 2018
- zlínský-kraj

important: true
---
Ve Zlínském kraji se letos Piráti a Pirátky pustí v rámci komunálních voleb do boje o zastupitelská křesla na jedenácti místech. A jelikož jsme jako Piráti u vody jako doma, obsadili jsme největší zdejší řeky. Moravu, obě Bečvy i Dřevnici „pirátíme„ díky působení ve Zlíně, Kroměříži, Uherském Hradišti, Rožnově pod Radhoštěm, Valašském Meziříčí, Otrokovicích, Napajedlích, Zašové a na Vsetíně. Zmíněnou jedenáctku pak s menšími říčkami doplňují Vizovice se Slavičínem.

Ve všech deseti zmíněných městech a jedné obci najdete letos na podzim na volebních lístcích také Piráty. S výjimkou Otrokovic a Slavičína, kde jsme se rozhodli podpořit sdružení nezávislých kandidátů, půjde o čistě pirátské kandidátky. Pokud do nás 5. a 6. října 2018 vložíte vaši důvěru, pokusíme se ze zastupitelských křesel vnést do řízení úřadů pirátské myšlenky jako jsou transparentnost, participativní rozhodování, kontrola moci a mocných či elektronizace některých agend na úřadech. A tam, kde se na něčem z uvedného již pracuje, rádi přiložíme ruku k dílu.

Nejsme ale žádní supermani a hrát si na ně ani nechceme. V případě úspěchu jsme připraveni pracovat s opravdovými odborníky a na všechna důležitá místa dosazovat další odborníky skrze poctivá a pravidelná výběrová řízení. V městských a obecních firmách by měli rozhodovat a dozorovat experti z oboru, nikoli vysloužilí politici, lobbisté a jejich kamarádi za odměnu. Ani v opozici se ovšem Piráti neztratí a umíme spolehlivě zbourat zažité zvyky v podobě destruktivního odmítání všeho, co není naším nápadem. To dokazují také kolegové a kolegyně v Poslanecké sněmovně. Z jejich konstruktivní práce a úspěchů čerpáme motivaci k tomu, abychom se pirátství pokusili rozšířit i do prostředí našich menších rybníčků.

Rozcestník na weby jednodtlivých kandidátek najedete [ZDE](https://zlinsky.pirati.cz/volby-2018/komunalni/){:target="_blank"}.

- - -
