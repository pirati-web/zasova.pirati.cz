---
layout: post
category: CLANKY
title: 'PF 2019 a co nás čeká a nemine'
date: 2018-11-22
author: Denis Rychtar
authorId: denis.rychtar
image: posts/pf2019.png
tags: 
- Valašské-Meziříčí
- zastupitelstvo
- pf2019
---
Vážené kolegyně, kolegové, příznivci a voliči pirátů,<br>
ve dnech 10. do 11. ledna 2019 se plánují dvoudenní debaty ohledně rozpočtu pro nový rok 2019. Tyto debaty včetně noclehu proběhnou v hotelu Horal v Rožnově pod Radhoštěm. Když budu počítat, že se zúčastní 20 zastupitelů z 25, pak zvýhodněné pobyty pro školení vychází 1 760 Kč na osobu. Celková částka za 20 osob tedy činí 35 200 Kč a k tomu večeře, snídaně a oběd. Těmito počty se dostávám na necelých 50 tisících za rozpravy kolem rozpočtu. Osobně se naprosto kloním k myšlence řešit rozpočet letos nad rámec, kdy jsou před námi projekty jako sportovní hala, nové náměstí, přestěhování a sjednocení úřadů, vykoupení pozemků na Masarykově proluce, případný projekt na těchto prostorách a přestěhování autobusového terminálu do areálu Křižanovy pily, kde jsou další projekty k řešení.<br>
Je třeba rozhodnout, co je prioritní a do čeho letos musíme jít. Nemyslím si, že potřebujeme utrácet za teambuilding! Stačí položky rozpočtu probrat na zasedání komisí a poté svolat mimořádnou schůzi zastupitelstva. Tyto projekty probrat, přednést návrhy a připomínky komisí. A nakonec interpelace zastupitelů a hlasování.<br>
Přeji vám všem, lidem dobré vůle, klidné a pohodové prožití svátků vánočních, hodně sil a dobrých rozhodnutí v novém roce 2019, kdy nás všechny čeká mnoho práce a spousty důležitých rozhodnutí.

Těším se na další spolupráci, společné hudební akce, úklidy a benefice v novém roce.

S přáním hezkého dne.

Denis Rychtar<br>
1.Místopředseda KS Piráti ZlK<br>
1.Místopředseda OS ECHO Cabot<br>
Zastupitel města Valašského Meziříčí

- - -
