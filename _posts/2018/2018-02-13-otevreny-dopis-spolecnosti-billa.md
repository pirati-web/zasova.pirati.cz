---
layout: post
category: CLANKY
title: Otevřený dopis společnosti Billa
date: 2018-02-13T12:06:00.032Z
author: Petr Hejný
authorId: petr.hejny
image: posts/billa1.jpg
tags: 
- životní-prostředí
- Rožnov
- kauzy

important: true
---
Nelíbí se nám zbytečné plýtvání plastovými obaly, tak jsme napsali otevřený dopis společnosti Billa. Fotky jsou přímo ze supermarketu Billa Rožnov p.R.

"Vážené vedení společnosti Billa,

jsme rádi, že se se snažíte, aby potraviny před koncem použitelnosti byly prodány zákazníkům a nemusely být zlikvidovány. V jedné z Vašich prodejen se nám ovšem naskytl tento hrůzný pohled.

Velice nás mrzí, že společnost, která má jednu ze svých firemních vizí "Propagujeme ekologické chování v našem každodenním životě", takto plýtvá obalovým materiálem na zeleninu, která má už svůj přirozený obal. Je-li nutné zeleninu označit slevou, určitě to lze udělat způsoby, které méně zatěžují životní prostředí.

Piráti Zlínského kraje Vás tímto vyzývají, abyste v souladu s Vašimi firemními vizemi a v souladu se zdravým rozumem změnili způsob balení procházející ovoce a zeleniny. Pokud Vás k tomuto způsobu balení nějakým způsobem nutí zákon či jakékoli nařízení, dejte nám vědět, které to je. Rádi se pokusíme jej skrze naše poslance změnit, aby k takovému plýtvání dále nedocházelo.

Věříme, že i těmito malými krůčky můžeme společně zlepšit svět.

S pozdravem

Piráti Zlínského kraje."

- - -
