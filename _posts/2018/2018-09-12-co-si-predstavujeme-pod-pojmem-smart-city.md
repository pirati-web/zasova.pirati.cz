---
layout: post
category: CLANKY
title: Co si představujeme pod pojmem Smart city
date: 2018-09-12T9:00:00.032Z
author: Petr Hejný
authorId: petr.hejny
image: posts/smartcityinfografika.jpg
tags: 
- smart-city 
- verejna-WiFi
- chytre-osvetleni
- chytre-parkovani

important: true
---
Pojem Smart City se stává jedním z hesel předvolebního boje. Rádi bychom Vám teď představili, 
jak my si představujeme fungování Smart City v Rožnově.

### Veřejné osvětlení
Smart osvětlení je pro nás LED (s vhodnou chromatičností), které je v hluboké noci stmívatelné. 
Jsme rádi, že letos vypsalo město první výběrové řízení na změnu zastaralého osvětlení v částech Záhumení a Rybníčky, my hodláme pokračovat i v dalších částech města. Prostudovali jsme požadavky a jsme s nimi spokojeni. Ve výběrovém řízení se počítá se stmíváním na 50% výkonu od 22:00, což otevřeme diskuzi nad posunutím doby aspoň na 22:30 ať se i zaměstnanci z odpolední bezpečně dostanou domů. Naopak při souvislé sněhové vrstvě, (odrazivost sněhu je daleko větší než asfaltu) jsme pro stmívání již od 21 hodiny, nebo pro redukci výkonu třeba na 80%.

### Chytré parkování
Jsme pro zavedení ukazatelů, které nejenom ušetří občanům spoustu času s vyhledáváním volných míst, 
ale tím se také dostane do ovzduší méně výfukových zplodin. Vyměníme také parkovací automaty. 
Už nebudeme nutit řidiče jezdit s měšcem zlaťáků, ale umožníme platbu parkovného kartou a dokonce i SMS. 
Což už je ve ValMezu už standard.

### Složenky s QR kódem (a třeba i prostřednictvím emailu)
Chceme, aby se na složenkách (za psa, za odpady) objevily QR kódy, které usnadní zadávání platebních příkazů. Pro ty, kteří nechtějí papírovou složenku, zavedeme zaslání platebních podkladů na email.

### Veřejnou Wi-Fi
Chceme ať se obyvatelé a návštěvníci města mohou zdarma připojit k Wi-Fi na úřadě, poliklinice, náměstí, u rozhledny a v parku u altánku.

### Indikace zaplněnosti kontejnerů
Rádi bychom vyměnili stávající kontejnery, za ty které nám samy řeknou, že jsou plné. Tímto způsobem budeme efektivně vyvážet odpady. A občané by se tak už neměli setkat s plnými kontejnery na tříděný odpad.

### Světelný jízdní řád na vybraných zastávkách autobusů
Po vzoru některých světových metropolí, zavedeme na zastávkách elektronické tabule indikující nejbližší odjezdy autobusů.
Odpočítávání na semaforech

Na závěr taková třešnička na dortu. Intenzivně se budeme zabývat možností zavést **odpočítávání na semaforu**. Jak pro chodce, tak i pro vozidla. V ČR tento systém není moc rozšířen. Zatím jsme dohledali, že se používá na některých křižovatkách v Mostě. Od tohoto systému si slibujeme, že nám pomůže zlepšit průjezdnost křižovatek. Hlavně rozjezdy díky nepozorným řidičům nebo kamiónům bývají těžkopádné a ve špičce tak semafor nezvládne odbavit všechny čekající řidiče.  Nejen, že tak budeme dříve doma, ale budeme i dýchat lepší vzduch.

- - -
