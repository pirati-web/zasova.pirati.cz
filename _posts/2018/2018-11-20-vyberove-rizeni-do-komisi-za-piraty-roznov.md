---
layout: post
category: CLANKY
title: Výběrové řízení do komisí Rožnova p.R. za Piráty
date: 2018-11-20T12:00:00.032Z
author: Libor Adámek
authorId: libor.adamek
image: posts/vyberovka.jpg
tags: 
- výběrové-řízení
- komise
- rožnov-pod-radhoštěm
- zastupitelstvo

important: true
---
Na základě volebního výsledku Pirátů v Rožnově p.R. a nabídky Rady města Rožnov p.R. budou Piráti nominovat členy do jednotlivých komisí. Do každé komise lze za Piráty nominovat jednoho člena. 

V souladu s pirátskými principy vyhlašujeme výběrové řízení na jejich obsazení. Výběrové řízení je otevřeno nejen členům Pirátské strany, ale i jejím sympatizantům.

Přihlášky zájemců jsou přijímány na mailu předsedkyně MS ValMez lucie.malikova@pirati.cz a to nejpozději do pátku 23. listopadu 2018 včetně.
V přihlášce uveďte kontaktní údaje, svůj stručný životopis a odůvodnění Vaší motivace, zejména se zaměřením na odbornost a zkušenosti do příslušné komise.  
V případě kladného přijetí přihlášky budete pozváni ke krátkému rozhovoru dne 24.11. (sobota) cca. v 18:00 hod. (místo bude ještě upřesněno).

__Seznam komisí:__

- **Komise bytová**  Spolupráce při kontrole využití bytového fondu v souladu s koncepcí bydlení a nájemními smlouvami. Nastavení systému práce s rizikovými nájemníky.
- **Komise energetická**  Spolupráce na energetické koncepci města.
- **Komise kulturní**  Spolupráce při tvorbě Kulturní strategii města, analýza systému financování kultury, příp. návrh opatření.
- **Komise "Paměti města"  (RMT)**  Činnost redakční rady rožnovských malých tisků, spolupráce na přípravě kamenů paměti,  metodických listů pro učitele, při pojmenování ulic a při přípravě vzpomínkových akcí významných výročí.
- **Komise prevence kriminality**  Zavedení kampaní nejen dopravní bezpečnosti ve městě. Spolupráce s BESIPEM.
- **Komise "Rada seniorů"**  Koncepce města přátelského seniorům (aktualizace, vytipování několika opatření k realizaci), připomínkování projektů veřejného prostoru či dopravy z pohledu života seniorů.
- **Komise sociální**  Zúžení rozvojových priorit komunitního plánování, spolupráce se Zlínským krajem při tvorbě nového střednědobého plánu rozvoje sociálních služeb, dotvoření metodiky rozdělování finančních prostředků.
- **Komise stavební**  Zapojení do příprav nového územního plánu, spolupráce s koordinátorem Plánu udržitelné mobility, připomínkování investičních záměrů města.
- **Komise pro školství**  Škola pro 21. století (větší důraz na obsah vzdělávání a moderní trendy) - rozvoj kritického myšlení, moderní dějiny, finanční gramotnost, informační gramotnost, návrhy na pilotní zavádění alternativních přístupů ve výchově a vzdělávání.
- **Komise sportovní**  Spolupráce na sportovní infrastruktuře – dlouhodobém plánu investic do sportovních staveb.
- **Komise životního prostředí**  Návrh a spolupráce na vytvoření Adaptační strategii na změnu klimatu.
- **Komise "Zdravého města a MA 21"**  Spolupráce při vytváření Adaptační strategie na změnu klimatu ve spolupráci s komisí životního prostředí, spolupráce s energetickou komisí v oblasti snižování emisí, návrh na implementaci osvětových kampaní k udržitelnému rozvoji.

- - -
