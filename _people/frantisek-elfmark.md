---
uid: frantisek.elfmark
name:     František Elfmark  	# běžně používáné jméno
fullname: František Elfmark  	# jméno s tituly etc.
category:                 # kategorie
- poslanec
img: people/ppp.jpg   # 165 x 220
description: pirátský poslanec za Zlínský kraj          	# kratký popis, max 160 znaků
mail:
- frantisek.elfmark@pirati.cz
profiles:
  facebook: https://www.facebook.com/FrantisekElfmark.DiS/

---

František Elfmark (*19. 10. 1978, Uherské Hradiště) je pirátským poslancem PSP ČR za Zlínský kraj.

Bydlí s rodinou v místní části Míkovice v Uherském Hradišti.

Vystudoval Soukromou střední odbornou školu v Kunovicích, obor Počítačové elektronické systémy. Dále pak pokračoval ve studiích na VOŠ Elektrotechnické v Olomouci, obor Aplikace výpočetní techniky v telekomunikacích, kde získal titul DiS. Momentálně studuje kombinovanou formou Univerzitu Tomáše Bati ve Zlíně, obor Marketingové komunikace.

Kromě IT prostředí ho oslovila tvorba grafiky a internetových stránek, které se začal věnovat již při škole.

V roce 2001 po ukončení studia nastoupil do rodinné firmy na pozici IT technika a grafika, kde postupně nacházel nové výzvy a prohluboval své znalosti v oborech grafický design a informační technologie. Cenné zkušenosti nasbíral i v mezilidských vztazích a komunikaci s obchodními partnery firmy a s klienty. Od roku 2011 začal podnikat jako OSVČ v oboru tvorby internetových stránek a grafických pracích. Ve stejném roce využil také možnosti nastoupit na hlavní pracovní poměr do propagačního oddělení uherskohradišťského Klubu kultury. Je zde zodpovědný za sazbu a tvorbu grafiky, městského zpravodaje, administraci a správu veškerých internetových stránek.

V roce 2014 se začal intenzivně zabývat také komunální politikou. Stal se členem politického hnutí Zdravé Hradiště a šel jako lídr tohoto hnutí do komunálních voleb. Ve volbách hnutí uspělo a z pozice grafika na Klubu kultury byl od 10.11.2014 uvolněn pro politickou funkci. Nyní pracuje jako zastupitel a uvolněný radní pro město Uherské Hradiště. Má na starost resorty životní prostředí, sociální a zdravotní služby, informatiku a komunikace. Bohužel byl donucen z hnutí kvůli nekalému a direktivnímu jednání předsedy hnutí vystoupit, tak jako většina dnes již bývalých členů a nyní je politicky nezávislý. Pracuje na založení nového politické hnutí, se kterým bude dále pokračovat v plnění závazků vůči občanům a nabízet alternativu ke stávající politické reprezentaci.

Spolupráce s Pirátskou stranou je pro něj velmi přínosná. Zajeté politické strany a hnutí se dle jeho zkušeností ubírají špatným směrem a místo práce pro občany se zabývají hlavně politikařením a osobními souboji mezi sebou. Občané jsou až na druhém místě a to je třeba změnit. Je potřeba zjednodušit komunikaci mezi občanem a úřadem a nezatěžovat je nadbytečnou byrokracií. Samozřejmě celková otevřenost a transparentnost úřadů vůči občanům je naprostý základ. Maximálně podporuje také nezávislost médií a svobodu projevu. Nelze se ztrácet v dezinformacích, které pak ovlivňují chod celé společnosti. Je třeba jít s moderní dobou a veškeré technologie využívat cíleně a efektivně. Politiku se snaží dělat především lidsky. Vždy veškeré své kroky konzultuje s veřejností a každý názor občana je pro něho důležitý. Svoji energii také kromě moderních IT technologií směruje do životního prostředí. Do problematik smogu a znečištění ovzduší, veřejné zeleně a odpadového hospodářství. Stát se musí k těmto tématům věnovat zodpovědně a důsledně. Není možné veřejné prostředí kolem nás jen tak ignorovat. Ekologické témata jako například voda a ovzduší, jsou celosvětově důležitá témata a je třeba jim věnovat maximální pozornost.

Veřejně se angažuje jako zakladatel a jednatel zapsaného spolku Přátelé zpětné vazby z.s. Spolek podporuje začínající a amatérské hudební a umělecké skupiny na Slovácku. Je členem Českého svazu ochránců přírody.

Jeho zájmy kromě práce a profese, která je zároveň i jeho koníčkem, je trávení volného času hlavně se svou rodinou. Ve volném čase se věnuje chalupaření, kutilství, čtení knih, fotografování, kreslení a hudbě. Od 14 let hraje na bicí nástroje. Dále se ve volném čase věnuje různým sportovním aktivitám.
