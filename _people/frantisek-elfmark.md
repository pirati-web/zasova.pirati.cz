---
uid: frantisek.elfmark
name:     František Elfmark  	# běžně používáné jméno
fullname: František Elfmark, DiS.  	# jméno s tituly etc.
category:                 # kategorie
- psp
- clenove
- pks
- zastupitele

img: people/frantisek-elfmark.png   # 165 x 220
description: 2. místopředseda KS Zlínský kraj, pirátský poslanec za Zlínský kraj          	# kratký popis, max 160 znaků
mob:			  +420 604 171 281
mail:
- frantisek.elfmark@pirati.cz
profiles:
  facebook: https://www.facebook.com/FrantisekElfmark.DiS/
  linkedin: https://www.linkedin.com/in/frantisek-elfmark/
  twitter: http://twitter.com/ElfmarkF
ordpks: 3
ordzas: 12
---

František Elfmark (*19. 10. 1978, Uherské Hradiště) je pirátským poslancem PSP ČR za Zlínský kraj a člen Pirátů. Bydlí s rodinou v místní části Míkovice v Uherském Hradišti. Má dvě děti Štěpánka a Stellinku.

Vystudoval obor Počítačové elektronické systémy na soukromé škole v Kunovicích. Dále pak pokračoval ve studiích na VOŠ elektrotechnické v Olomouci, obor Aplikace výpočetní techniky v telekomunikacích, kde získal titul DiS. Kombinovanou formou dostudoval Univerzitu Tomáše Bati ve Zlíně, obor Marketingové komunikace, kde ho nejvíce oslovil Branding a PR. Získal titul Bc.
Kromě IT prostředí ho po škole oslovila tvorba grafiky a vše kolem tvorby internetových stránek, které se začal věnovat již při škole. V roce 2001 po ukončení studia nastoupil do rodinné firmy na pozici IT technika a grafika, kde postupně nacházel nové výzvy a prohluboval své znalosti v oborech grafický design a informační technologie. Cenné zkušenosti nasbíral i v mezilidských vztazích a komunikaci s obchodními partnery firmy a s klienty. Od roku 2011 začal podnikat jako [OSVČ v oboru tvorby internetových stránek a grafických prací](https://www.elfmarkag.cz/){:target="_blank"}. Ve stejném roce využil také možnosti nastoupit na hlavní pracovní poměr do propagačního oddělení uherskohradišťského Klubu kultury. Zde byl zodpovědný za sazbu a tvorbu grafiky, městského zpravodaje, administraci a správu veškerých internetových stránek.

V komunálních volbách v roce 2014 šel jako lídr místního hnutí do komunálních voleb. Ve volbách hnutí uspělo a stal se uvolněným radním (resorty IT, sociální služby, životní prostředí). Po 4 letech opět kandidoval do městského zastupitelstva již ale za Piráty a stal se opakovaně zastupitelem města. Nyní pracuje jako zastupitel pro město Uherské Hradiště (člen kontrolního výboru). V září roku 2019 se stal členem Pirátů.

Veřejně se angažuje jako zakladatel a jednatel zapsaného spolku [Přátelé zpětné vazby z.s](http://www.klubpzv.cz/){:target="_blank"}. Spolek podporuje začínající a amatérské hudební a umělecké skupiny, umělce, fotografy na Slovácku. Je zakladatelem největšího online “blešáku” na Slovácku – [Uháčko.cz](https://www.uhacko.cz){:target="_blank"}.

Politiku se snaží dělat především lidsky, každý názor občana je pro něj důležitý. Svoji energii kromě moderních IT technologií směruje především do životního prostředí (odpadové a oběhové hospodářství, ochrana chráněných druhů zvěře, renovace věcí aj.). Ve volném čase se věnuje rodině, chalupaření, kutilství, čtení knih, fotografování, kreslení a již od 13 let hudbě.
