---
uid: renata.gehringer
name:     Renata Gehringer  	# běžně používáné jméno
titles:
  before: Mgr. et Mgr.
  after:
category:                   # kategorie: clenove


img: people/renata-gehringer.jpg   # 165 x 220
heroImg: articles/2020/kampan20/zahajenikampan1.jpg
description: registrovaný příznivec Pirátů<br>středoškolský pedagog<br>Valašské Meziříčí # kratký popis, max 160 znaků
mail:

profiles:
  facebook: https://www.facebook.com/Renata.Gehringer


---

Mgr. et Mgr. Renata Gehringer (*27. března 1970, Vsetín)

> *„Jsem životní optimista, bojovník za lidská práva, spravedlnost, kompetentnost a čestnost na vedoucích pozicích. Usiluji o slušné zacházení s lidmi i se zvířaty. Žiji v přesvědčení, že zdravý rozum a pravda vítězí..."*

Středoškolská studia jsem absolvovala na SPŠE v Rožnově pod Radhoštěm v oboru mikroelektronika. Krátce jsem působila jako technický pracovník v Deza a. s. Poté jsem studovala na Pedagogické fakultě Ostravské univerzity učitelství matematiky a základů techniky pro základní a střední školy.

Po mateřské dovolené jsem v roce 1995 nastoupila do pracovního poměru v ZŠ Křižná ve Valašském Meziříčí jako učitelka. V roce 2002 jsem byla KÚ Zlín jmenována okresním garantem matematických soutěží. Na podzim 2016 byla ředitelkou školy prestižní činnost školy bez vědomí a souhlasu garanta radikálně bez opodstatnění ukončena. Tehdy jsem významně pocítila, že politikaření, neodbornost, intriky a hloupost do vedoucích pozic v žádném případě nepatří.

V letech 2001-2003 jsem studovala vzdělávací program „Prevence sociálně patologických jevů“ na Filozofické fakultě UP v Olomouci. Studiem jsem čerpala znalosti efektivní prevence proti nežádoucím sociálním, morálním a právním normám společnosti. Působím jako přísedící v trestním úseku Okresního soudu, kdy zapojování do soudní činnosti mi rozšiřuje znalosti z oblasti trestního řádu.

Na Cyrilometodějské teologické fakultě UP v Olomouci jsem v letech 2015 - 2020 vystudovala obor „Teologické nauky“. Studium mne přivedlo k systematickému bádání a reflexi nejen křesťanské víry, ale bylo mi výzvou v perspektivě dialogu s lidmi nejrůznějšího hodnotového zaměření a kultur.

Od září 2018 působím jako středoškolská učitelka matematiky, informační a komunikační technologie a etické výchovy na Střední pedagogické škole a Střední zdravotnické škole svaté Anežky České v Odrách. Mimo tradiční výuku studenty doučuji matematiku k maturitě, vedu ročníkové projekty. Působím jako zadavatel u přijímacích i maturitních zkoušek aj.

Pro volební období 2018-2022 jsem byla nominována do Komise pro školství a stala jsem se také členkou komise bytové a Místní komise 3 Štěpánov. Zajímám se o politické dění nejen města, ale i celého kraje, kdy mi žádná oblast není cizí a profesně nejbližší je mi oblast školství.

Mám dvě dospělé dcery a vychovala jsem chlapce, který na základě životních tragédií přišel o oba rodiče. Jsem babičkou čtyř vnoučat: Filipa, Vojtěcha, Marie a Johanky, což s láskou a poděkováním Bohu vnímám jako životní dary nejcennější.

Jsem vdaná za muže, který je mi životní oporou. Společně se zúčastňujeme moto-akcí. Mezi mé další zájmy patří sporty (plavání, lyžování, bruslení), cestování, houbaření, boloňský psík a sebevzdělávání v oblasti přírodních i duchovních věd.
