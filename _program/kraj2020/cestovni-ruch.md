---
campaignCategoryUid: kraj2020
campaignGroupUid: volby-2020
uid: cestovni-ruch
order: 10
title: Cestovní ruch
garant: zuzana.fiserova 
img: program2020/cestovni-ruch.png
perex: >
  Hýčkejme si náš kraj a rozvíjejme jeho klenoty! Podpoříme vznik nových stezek, trailů a podpoříme udržitelný cestovní ruch po celou sezonu.
#intro: [ text, který se zobrazí jako úvodní odstavec na detailu programového bodu ]
---
## Hýčkání a rozvíjení klenotů Zlínského kraje
Neopomeneme na největší turistické cíle Zlínského kraje a budeme spolupracovat na rozvíjení jejich potenciálu, abychom zájem turistů nasměrovali na neméně zajímavé lokality v blízkosti. Zasadíme se o to, abychom v nejnavštěvovanějších lokalitách připravili atraktivní program, a hlavně aby zde návštěvníci nezůstávali pouze jeden den, ale naplánovali si zde celou dovolenou.

## Podpoříme zážitkovou turistiku s ohledem na regionální pestrost
Budeme eliminovat negativní důsledky masové turistiky a jejího dopadu na přetížené lokality. Namísto toho podpoříme projekty s přesahem, jejichž cílem není pouhá maximalizace zisku.

## Vybudujeme nové cyklotrasy, traily, naučné stezky a chodníčky
Chceme budovat nové trasy pro pěší i cyklistický turismus. Podpoříme projekty cyklotras a center pro horskou cyklistiku a budeme proaktivně prosazovat budování tras pro horský běh či nordic walking. cyklostezky, traily, naučné stezky, lesní balnea a chodníčky.

## Podpoříme udržitelný cestovní ruch a celoroční turistické sezóny
Postaráme se o údržbu, modernizaci a rozvoj infrastruktury související s udržením celoroční turistické sezóny. Podpoříme výstavbu sportovně rekreačních zařízení a středisek zimního sportu.

## Zefektivníme komunikaci v oblasti cestovního ruchu
Sjednotíme obsahy webových stránek veřejných subjektů působících v oblasti cestovního ruchu v kraji. Budeme sdílet nabídky pro cestovní ruch místních poskytovatelů tak jako např. v Rakousku a oceníme podnikatele či spolky pozitivně se podílejících na rozvoji cestovního ruchu v regionu

## Posílíme přeshraniční spolupráci i partnerství s dalšími kraji
Posílíme vzájemné spolupráce krajů pro zefektivnění a využití maximálního potenciálu cestovního ruchu. Podpoříme také přeshraniční spolupráci na projektech, které se již na Slovensku realizují a měly by mít návaznost i na české straně.

## Využijeme potenciál studentů UTB
Nápady, strategie a projekty studentů nesmí zůstat zapomenuty. Navážeme spolupráci se studenty Univerzity Tomáše Bati, kteří mají rozhodně co nabídnout.

## Zasadíme se o to, aby se zřizovatelem ZOO Zlín stal i Zlínský kraj
ZOO Zlín je nejnavštěvovanějším turistickým cílem Zlínského kraje. Financování však leží na bedrech samotné ZOO a statutárního města Zlín. Zlínský kraj přispívá na rozvoj jednorázově investičními dotačními tituly. Proto budeme usilovat, aby se kraj na rozvoji ZOO podílel systematicky společně s městem Zlín a těžil tak z turistického potenciálu ZOO.
