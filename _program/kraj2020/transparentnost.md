---
campaignCategoryUid: kraj2020
campaignGroupUid: volby-2020
uid: transparentnost
order: 6
title: Transparentnost
garant: vratislav.krejcir 
img: program2020/transparentnost.png
perex: >
  Kraj musí vykazovat jak činnost, tak také přehled financí. Jsme to my, kteří jej financují. Chceme proto vidět, jaký je kraj hospodář. 

#intro: [ text, který se zobrazí jako úvodní odstavec na detailu programového bodu ]
---
## Zveřejníme vše, co můžeme nikoliv, co musíme
Zveřejňování smluv nyní již upravuje zákon o registru smluv, my ovšem chceme zveřejňovat smlouvy i nad rámec povinností dle tohoto zákona, tedy i ty s hodnotou nižší než 50 000 Kč. Zároveň hodláme zveřejňovat i faktury, které vypovídají o reálných částkách vyplacených na základě smluvních vztahů. Nabídneme rozšíření informací v rozklikávacím rozpočtu až na úroveň faktur. Budeme automaticky zveřejňovat maximum informací o úřadě, aby se občané nemuseli složitě dotazovat a byl jim umožněn svobodný přístup k informacím.

## Zabráníme politickým trafikám, zavedeme otevřená výběrová řízení jako standard
Nesouhlasíme s praktikami starých politických stran, které placená místa v orgánech společností využívají jako trafiky. Dozorčí rady a představenstva začneme obsazovat skrze průhledná nominační řízení, kde nejdůležitějším kritériem bude odbornost. Ředitelé společností a příspěvkových organizací budou vybíráni výběrovou komisí, která bude složená z odborníků.

## Vtáhneme občany do rozhodování, při důležitých otázkách využijeme krajské referendum
Občané Zlínského kraje si zaslouží rozhodovat o důležitých otázkách, které budou mít dopad na životy všech v kraji na dlouhou dobu. Vedení kraje nemůže obcházet občany a musí brát jejích názory v potaz. Pro občany by tato možnost měla být samozřejmostí.

## Budeme zveřejňovat audiovizuální záznam z jednání zastupitelstva
Kvalitní audiovizuální záznam musí zajistit sám kraj. Zápisy ze zasedání musí být také vždy zveřejněny a dohledatelné on-line, včetně návrhů a hlasování jednotlivých zastupitelů a přehledu o jejich účasti. Záznamy o zasedání rady, musí být zpřístupněny takovým způsobem, aby byly snadno dohledatelné a obsahovaly veškeré možné informace jasně a přehledně.

## Úplné podklady na zasedání budou zveřejňovány předem, aby se s nimi mohl každý seznámit a uplatnit svoje připomínky
Podklady k zasedáním musí být zveřejněny v dostatečném časovém předstihu. Každý z návrhů bodu zasedání musí být podložen důvodovou zprávou. Prosazujeme plné uplatnění demokratického minima při jakémkoliv rozhodování, nebudeme tedy hlasovat pro usnesení, která nejsou dostatečně dobře podložena nebo nejsou známé jejich dopady.

## Otevřenost jako standard, zprůhledníme financování jednotlivých krajských organizací
Pro organizace zřizované Zlínským krajem budeme uplatňovat stejné standarty otevřenosti jako pro samostatný kraj a jako pro sebe samé. Zprůhledníme také fungování a financování zdravotnických zařízení. Budeme však dbát na ochranu osobních, strategických či citlivých informací.
