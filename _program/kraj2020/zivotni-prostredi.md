---
campaignCategoryUid: kraj2020
campaignGroupUid: volby-2020
uid: zivotni-prostredi 
order: 4
title: Životní prostředí
garant: denis.rychtar 
img: program2020/zivotni-prostredi.png
perex: >
  Navrátíme vodu tam kde vždycky byla. Je pro nás prioritou, aby stejně tak jako budou spokojení občané, byla spokojená také příroda v našem kraji.


#intro: [ text, který se zobrazí jako úvodní odstavec na detailu programového bodu ]
---
## Budeme prosazovat obnovu a revitalizaci rybníků, meandrů, lužních lesů či poldrů
Namísto umělých vodních nádrží podpoříme retenční schopnost krajiny přirozenou cestou. Namísto stavby obřích přehrad podporujeme udržení vody v krajině pomocí remízků, lužních lesů, slepých ramen, tůní a suchých poldrů. Vytvoříme dostatek nových drobných vodních prvků, které nám do budoucna významně pomohou v boji se suchem. Budeme podporovat chytré hospodaření s vodou v krajině i ve městech. Podpoříme například zelené střechy, kořenové čistírny odpadních vod, opatření k větší odolnosti lesů nebo krajinotvorné prvky zvyšující pestrost krajiny.

## Zasadíme se o efektivnější využití dešťové vody a ochranu vody pitné
Vytvoříme dotační titul na efektivnější využití práce s dešťovou vodou. Na budovách kraje budeme vést dešťovou vodu do nádob a využívat ji k zalévání nebo splachování. Podaří se tak ušetřit část nákladů, a hlavně nenecháme vodu bez užitku.

## Obnovíme a zatravníme staré polní cesty
Obnovování starých polních cest je jednoduchý způsob, jak můžeme pomoci kulturní krajině, snížit erozi půdy a pomoci v krajině lépe zadržet vodu. Proto podpoříme občanské iniciativy, obce a jednotlivce v sázení stromořadí a zatravňování polních cest. Krajinná mozaika pomůže i návratu hmyzu a drobných obratlovců.

## Nejlepší je odpad, který nevznikne
Kraj budeme spravovat ekologicky a v souladu s principy udržitelnosti a prevencí vzniku odpadu a emisí. Podpoříme projekty zaměřené na rozvoj cirkulární ekonomiky. Chceme co nejdříve splnit cíl recyklovat 70 % materiálových odpadů. Předložíme nový plán odpadového hospodářství s důrazem na třídění a recyklaci. Chceme, aby kraj na kulturních, sportovních, společenských a jiných akcích podpořil bezodpadový režim – vratné kelímky a nádobí.

## Podpoříme obnovu brownfieldů a omezení výstavby „na zelené louce“
Podpoříme revitalizaci brownfieldů, čímž dáme prostor pro rozvoj obcí a měst bez nutnosti záborů ceněné orné půdy. Současně s tím dojde k oživení v místě brownfieldů a vzniku nových příležitostí pro sport, kulturu, bydlení či práci bez nutnosti budování zcela nové infrastruktury.

## Odmítáme projekt vodního koridoru Dunaj-Odra-Labe
Především díky nedostatku vody a největšímu suchu za posledních 500 let odmítáme výstavbu megalomanského projektu vodního koridoru Dunaj-Odra-Labe. Finance a typické prodražování obřích staveb jsou jen jedním z dalších důvodů, proč projekt odmítnout. Přepravní kapacitu, jež má nabídnout vodní kanál (33 milionů kilotun ročně) zvládne přenést dvojkolejná železniční trať. Její výstavba by navíc byla téměř 5krát levnější než u vodní cesty.

## Prosadíme vznik poradního orgánu složeného z odborníků, který pomůže hledat řešení problémů a bude komunikovat s občany
Vytvoříme platformu, díky které bude moci každý občan sdělit, co ho v oblasti životního prostředí trápí a budeme hledat řešení těchto problémů. Budeme pořádat diskuse s občany a sbírat jejich podněty. Zároveň budeme iniciovat participační projekty, aby krajské zastupitelstvo táhlo s občany za jeden provaz a řešilo jejich nejpalčivější problémy. Konečné slovo však musí mít poradní orgán složen z odborníků nikoliv politiků.
