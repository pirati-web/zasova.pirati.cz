---
campaignCategoryUid: kraj2020
campaignGroupUid: volby-2020
uid: digitalizace
order: 5
title: Digitalizace
garant: jiri.jaros 
img: program2020/digitalizace.png
perex: >
  Mít kraj 21. století, to je oč tu běží. Díky menší úrovni byrokracie by pro občany nemělo být vyřizování si nové občanky za trest.

#intro: [ text, který se zobrazí jako úvodní odstavec na detailu programového bodu ]
---
## Snížíme byrokracii a zefektivníme práci na úřadě
Odstraníme zbytečnou byrokracii v krajských orgánech a na krajských úřadech, při úřadování chceme naopak lépe využívat nové technologie. Komunikace občana s úřadem by měla být co nejjednodušší. Umožníme v co největší míře komunikaci občana s úřadem digitální formou. Chceme tak zřídit možnost participovat či informovat se za pomocí mobilní aplikace. Díky digitalizaci budou také elektronické materiály do zastupitelstva, komisí a výborů.

## Internetové připojení na celém území kraje
V rámci celospolečenské digitalizace nabídneme občanům připojit se bezplatně k wifi síti ve veřejných budovách a dopravních prostředcích. Podpoříme také chytré zastávky, které budou pokryty wifi signálem i možností nabít si svůj chytrý mobil za pomocí alternativních zdrojů energie.

## Digitalizaci využijeme i ve městech
Finančně podpoříme výstavbu chytrých veřejných osvětlení v obcích. Nainstalujeme fotovoltaické panely na střechách budov v majetku kraje s maximálním využitím dotací, nabídneme obcím kraje systém pro oběhové hospodářství do kterého se mohou zapojit. Podpoříme inovativní řešení v E-Zdraví, jedná se o vzdálený monitoring pacienta, nebo on-line konzultace o stavu.

## Vytvoříme nové úložiště pro všechny obce v kraji
Všechna data musí být v bezpečí uložena. Zřídíme nové virtuální datové úložiště pro všechny obce v kraji s následnou konzultací, instalací a servisem pro jednotný systém a jednodušší komunikaci ve všech směrech. Vytvoříme také infrastrukturu s vysokým nárokem na kapacitu pro přenos dat, zvuku, grafiky a videa.

## Data kraje zpřístupníme všem občanům
Budeme sbírat a publikovat tzv. open data o dopravě, veřejné dopravě, organizacích kraje pro zodpovědnější rozhodování. V rámci „městské nástěnky“ budeme publikovat také veřejná data úřadu. Občanům tak neuteče nic podstatného, co se ve městě děje, nebo o čem se jedná. Zveřejníme rozpočet s možností prohlédnutí zakázek až na jednotlivé faktury v rámci systému CityVizor.

## Podpoříme rozvoj digitálních technologií
Víme, že začátky jsou velmi krušné. Chceme proto zřídit inovační centra a podpořit vzdělávací zařízení, která by umožňovala propojit teorii a praxi v digitálních technologiích. Podpoříme také začínající inovativní firmy či projekty v oblasti dopravy, ICT, zdravotnictví, životního prostředí a odpadového hospodářství.

## Společný portál pro dotace a participaci
Vytvoříme portál pro dotační výzvy a projekty, který nabídneme všem obcím v kraji. Dosáhneme tak širokého rozšíření elektronických nástrojů i v obcích, pro které je takový nástroj drahý na pořízení a údržbu.
