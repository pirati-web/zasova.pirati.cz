---
campaignCategoryUid: kraj2020
campaignGroupUid: volby-2020
uid: doprava-a-infrastruktura 
order: 3
title: Doprava a infrastruktura
garant: jakub.zach 
img: program2020/doprava-infrastruktura.png
perex: >
  Jeden lístek vládne všem jeden jim všem káže! Jet na jeden lístek po celém kraji nemusí být sci-fi jako Pán Prstenů, chceme, aby to byla realita.

#intro: [ text, který se zobrazí jako úvodní odstavec na detailu programového bodu ]
---
## Dostavba silnic a dálnic v našem kraji je naše priorita
Zlepšíme možnosti silniční dopravy v napojení správních center celého kraje na dálniční síť. Naší prioritou je dostavba dálnice D55 směrem na Staré Město a Uherské Hradiště. Dále také zahájení stavby dálnice D49 na Zlín. Budeme také více investovat do oprav mostů na krajských cestách. Navrhujeme podporu kooperativního telematického systému na rychlostních silnicích a dálnicích, které upozorňuje například na nehodu, uzavírku či mimořádnou událost na silnici.

## Zmodernizujeme veřejnou hromadnou dopravu
Zavedeme integrovaný dopravní systém Zlínského kraje, kde postačí jeden lístek na cestování po celém kraji. Není v pořádku, když je ve 21. století potřeba pro krajské cestování kupovat více papírových lístků na každéhoho dopravce. Chce to změnu!

## Digitalizace dopravního systému
Zřídíme nové moderní webové stránky včetně Mobilní verze, kde budou veškeré informace o jízdních řádech, informace o výlukách a možnosti koupit jízdní doklad. To umožní lepší přehlednost, a především komfort pro všechny cestující ve Zlínském kraji. Chceme také bezkontaktní online platby jízdného v železniční i silniční hromadné dopravě.

## Propojení veřejné hromadné dopravy s okolními kraji
Navrhujeme propojení připravovaného integrovaného dopravního systému s jinými okolními kraji. Jen takto bude cestování co nejjednodušší. Otevřenost a digitalizace jsou nedílnou součástí modernizace nejen Zlínského kraje.

## Optimalizace a synchronizace linkové autobusové a železniční dopravy
Chceme zajistit moderní dopravní prostředky Integrovaného dopravního systému. Jedná se především o moderní železniční soupravy a autobusy. Součástí zajištění moderních dopravních prostředků je také vyjednat lepší podmínky v synchronizaci spojů mezi jednotlivými dopravci pro co nejlepší spojení v našem kraji. S tímto je spojené také budování přestupních uzlů.

## Sdílené cestování i ve Zlínském kraji
Podporujeme projekty sdílení dopravních prostředků. Jedná se především o půjčovny kol, skútrů či automobilů. Projekty podpoříme jak ve městech, tak v napojení na dopravní uzly. Jde o moderní trend především v městské dopravě.

## Doprava musí sloužit všem občanům kraje
Dopravní obslužnost musí pokrývat celé území kraje pro všechny občany. Veřejnou dopravu budeme plánovat tak, aby nevznikaly lokality bez dopravní obslužnosti. Podpoříme tím i rozvoj udržitelného cestovního ruchu a rozvoj aktivit pro trávení volného času. Při plánování hromadné dopravy v kraji budeme prosazovat bezbariérovost a dostupnost dopravy. Ve výběrových řízeních na dopravce bude bezbariérovost jedním z podstatných kritérií.
