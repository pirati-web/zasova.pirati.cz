---
uid: hlinsko
garant: roman.rybacek 
title: Hlinsko 2018
campaignCategoryUid: hlinsko
campaignGroupUid: volby-2018
img: miscellaneous/volebni-rozcestnik.png
perex: Naším cílem je obec, kde může každý člověk svůj život prožít svobodně a naplno.
description: Klíčem k prosperitě naší společnosti je otevřenost, kvalitní vzdělání a veřejné služby, použití nových technologií a zapojení občanů do rozhodování.
# keywords: participace, participativní rozpočet, transparentnost, občané, open data
order: 1
---

Otevřenost a zapojení občanů

**Otevřenost a zapojení občanů jsou jedny z nejdůležitějších bodů pro správný „chod“ města. Občané mají mít právo rozhodovat o věcech, které se jich osobně týkají a zastupitelstvo města musí být transparentní, otevřené a upřímné. Aktivní zapojení občanů do chodu města umožní dělat kvalitnější rozhodnutí a omezit tak plýtvání financemi. Především ale buduje společnost sousedů, kterým na dění ve městě záleží.**

## Zapojení občanů

<dl class="c-program-key-point-list">
    <dt>Participativní rozpočet</dt>
    <dd>Budeme usilovat o aktivní podílení občanů na správě města na což bychom vyčlenili část rozpočtu. O to, aby o konkrétních projektech spolurozhodovali. Lidé vědí přeci nejlépe, co je trápí a co jejich okolí potřebuje.</dd>
    <dt>Participace ve školách</dt>
    <dd>Zapojíme děti do spolurozhodování o chodu školy. Přirozenou formou se tak budou učit, co znamená být aktivním občanem a získají tak možnost spolupracovat s pracovníky školy na určitých projektech. Chceme tím také přirozenou cestou přispět ke zvýšení prestiže učitelů v očích žáků.</dd>
    <dt>Podpora místních referend, průzkumu a občanských setkání</dt>
    <dd>Chceme z Hlinska udělat město, které naslouchá svým občanům nejen před volbami. My se tak budeme ptát na váš názor a dělat setkání ohledně chystaných akcí, inovací a Vašich námětů.</dd>
    <dt>Zpětná vazba od občanů, digitalizace</dt>
    <dd>Budeme usilovat o zajištění funkčního systému pro podávání podmětů samotnými občany ke správě města a především zpětnou vazbu, kdy bude občan informován o krocích, které se v dané věci dějí. Zasadíme se o prohlubování procesu digitalizace, který by měl procházet správou celého města. Tento systém povede nejen k zjednodušení života lidem při styku s úřady, ale i ke zlepšení komunikace města směrem k občanům. Lidé by tak nemuseli s každým papírem na úřad a spoustu věcí by tak vyřídili z pohodlí domova přes internet.</dd>
    <dt>Přístup k občanům</dt>
    <dd>
- Chceme, aby se lidé při vyřizování svých požadavků na úřadě cítili příjemně, čehož chceme dosáhnout například tím, přesuneme nebo zřídíme vyvolávací systémy na místa, kde jsou potřebné a zajistí plynulý chod.
- Umožníme občanům registrovat svůj dotaz pro jednání zastupitelstva a budeme aktivně zvát na
zasedání. Řízení města není jednoduché. Budeme aktivně seznamovat občany s tím, jak jednotlivé procesy a postupy fungují (např. tvorba územního plánu a jeho změny).</dd>
</dl>
    
## Průhledné hospodaření

<dl class="c-program-key-point-list">
    <dt>Řádný hospodář</dt>
    <dd>Město se musí chovat způsobem řádného hospodáře a lidé musí mít právo tuto povinnost
kontrolovat. Veškeré výdaje města musí být veřejně identifikovatelné a to od rozpočtového určení až ke konkrétním smlouvám a fakturám. Po realizaci každého projektu musí být zveřejněny skutečné vynaložené prostředky, aby bylo možné udělat zpětnou kontrolu.</dd>
    <dt>Rozklikávací rozpočet</dt>
    <dd>Rozpočet města zveřejníme ve srozumitelné a přehledné podobě do dostatečného detailu.</dd>
    <dt>Podklady pro jednání orgánů města</dt>
    <dd>Podklady pro jednání rady a zastupitelstva musí být s předstihem dostupné na internetu, aby se s nimi mohl občan seznámit.</dd>
<dt>Rozdělování grantů a dotací</dt>
    <dd>Granty a dotace příspěvkovým organizacím města musí mít jasné, férové a stabilní podmínky.</dd>
<dt>Tiskové články, Hlinecký zpravodaj</dt>
    <dd>Budeme aktivně usilovat o modernizace Hlineckých novin, aktuálních článků a jejich upřímnosti. Také chceme znovu vydávat Hlinecký zpravodaj, který fungoval jako výborné informativní médium.</dd>
</dl>


Územní rozvoj, doprava a veřejně prospěšné instituce

**Zapojíme občany města do diskuze o změnách územního plánu města, nejen vypsáním veřejné debaty, ale také širokou pozvánkou na tuto debatu společně s předložením kompletních anonymizovaných spisových materiálů. Změny v územním plánu nesmí posloužit zájmům konkrétních investorů, ale zájmům společnosti a občanům města. 
Život není jen o práci, ale i o volném čase. Chceme město, ve kterém si veliká většina občanů vybere ze široké nabídky různých kulturních a sportovních aktivit. Když budou tyto akce dostatečně atraktivní, přilákají do Hlinska přespolní a někdy i zahraniční návštěvníky. Mimo jiné kulturní a sportovní vyžití pomáhá utvářet duch pospolitosti a vzájemného respektu.**
## Územní rozvoj, doprava a technologie

<dl class="c-program-key-point-list">
    <dt>Parkovací věž na nádraží</dt>
    <dd>Budeme prosazovat vybudování parkovací věže na kola v blízkosti nádraží - ulehčení dopravy pro občany ze vzdálenějších “koutů” města.</dd>
    <dt>Rozšíření parkovacích kapacit</dt>
    <dd>
- Budeme řešit rozšíření parkovacích míst na sídlištích, ale také celkovou dostupnost parkování, podporou budování dalších parkovacích míst, ať už parkovací dům nebo podzemní parkoviště.
- Zasadíme se o to, aby parkoviště za poštou u městského úřadu sloužilo v úřední dny pouze pro návštěvy úřadu, tedy aby občané, kteří potřebují cokoliv vyřídit, mohli pohodlně zaparkovat.</dd>
    <dt>Okrajové části a okolní obce</dt>
    <dd>
- Víme, že se nelze starat pouze o centrum města, proto chceme pravidelně pořádat setkání ohledně problémů okrajových částí města a přilehlých obcí.
- Budeme chtít prosadit například opravu stěžejní komunikace na Chlumu vedoucí od hlavní silnice směrem na Košinov nebo výstavbu veřejného vodovodu do těch částí města, kam ho dosud nebylo město schopno zavést. Chceme také usilovat o modernizaci komunikace na Srní.</dd>
<dt>Komplexní informační systém obyvatel</dt>
    <dd>
- Zlepšíme toky informací - informovatelnost obyvatel na facebookových stránkách a webu.
- Zjednodušení a celková rekonstrukce webových stránek města Hlinska - přehlednost a rychlý nález toho, co chceme najít.
- Zavedeme sdílený kalendář akcí, složený z více zdrojů a volně přístupný pro občany, aby mohli přidávat své akce a všechny sportovní, kulturní i občanské události by tak byly na jednom přehledném místě.
- Podpoříme sdílení informací třetích stran jako jsou provozovatelé sítí, například hlášení o odstávkách sítí, pořádání sportovních a kulturních akcí.
- Zmodernizujeme Hlinecké noviny, změníme grafiku, úpravu článků a celkovou atraktivitu Hlineckých novin.</dd>
<dt>Jednoduchá dostupnost veřejných informací z úřadu</dt>
    <dd>
- Zlepšíme přístupnost veřejných informací z městského úřadu a městských firem. Informace
vzniklé za veřejné finance, by měly být veřejné.
- Podklady ze zastupitelstva by měli být přístupné všem.
- Podklady pro jednání zastupitelstva by měly být strojově čitelné a veřejné.
- Databáze úřadů by měly být propojené, abychom nemuseli několika úřadům posílat stejné informace.
- Po úřadech by měly obíhat data, ne lidé.</dd>
<dt>Bezbariérové a sociálně přátelské město</dt>
    <dd>
- Zasadíme se o modernizaci chodníků, aby byly bezbariérové a přístupné všem občanům.
- Budeme podporovat úpravu podchodu, aby mohl být komfortně využíván i postiženými a rodiči
s kočárky.
- Přístupná dopravní infrastruktura je hlavní podmínkou pro zapojení osob se sníženou schopností
pohybu a orientace do aktivního života a zvýšení jejich ekonomických aktivit.</dd>
<dt>Vodovody a kanalizace zpět do rukou města</dt>
    <dd>Chceme zprůhlednit a ověřit smlouvu o pronájmu městských vodovodů a kanalizací externí firmě a její výhodnost pro město a občany.</dd>
<dt>Hlinsko jako centrum pro okolní obce</dt>
    <dd>Prověříme, které agendy nevyžadují místní příslušnost a oslovíme spádové obce k navázání spolupráce. Občané těchto spádových obcí by tak nemuseli jezdit vyřizovat všechny potřebné věci do Chrudimi, ale mohli využít bližší Hlinsko. Tím bychom zajistili větší návštěvnost města, komfortnější vyřízení požadavků pro obyvatele z blízkých obcí a v neposlední řadě také příjem do městského rozpočtu plynoucí z poplatků za úřední úkony.</dd>
</dl>

## Sport, kultura, turistický ruch a pomoc hendikepovaným

<dl class="c-program-key-point-list">
    <dt>Rozdělování dotací</dt>
    <dd>Dotační peníze musí být rozdělovány spravedlivě. Zprůhledníme rozhodování komisí rady, nastavíme mechanismy proti střetu zájmu a zlepšíme zpětnou vazbu směrem k žadatelům o dotace tak, aby bylo jasné, z jakého důvodu jim byla žádost ponížena, případně zamítnuta. Chceme dotace na sport rozdělovat podle počtů členů a jejich úspěchů. Také chceme zapojit konkrétní organizace přímo do komisí, které projednávají a rozhodují o rozdělování těchto prostředků.</dd>
<dt>Informační systém</dt>
    <dd>Kromě sdíleného kalendáře kulturních a společenských akcí, bychom chtěli zavést lepší informační systém s nápady na výlety po okolí, doporučením dobrých restaurací apod. Tento systém rozšíříme i na facebookové stránky.</dd>
<dt>Sportovní dny</dt>
    <dd>Rádi bychom zavedli tzv. sportovní dny, kde by byly prezentovány veškeré sporty, které se v Hlinsku provozují a děti tak měli možnost si každý z nich vyzkoušet, zjistit co by je bavilo a začít
tak třeba kariéru malého sportovce.</dd>
<dt>Cykloturistika</dt>
    <dd>
- Budeme usilovat o budování dalších cyklostezek v návaznosti na Hlinsko, které by posloužily nejen cyklistům, ale také sportovcům s in-line bruslemi a byla tak ve spolupráci s okolními obcemi vytvořena uzavřená cyklostezka.
- Rozvoj cyklostezek bychom také rádi řešili v rámci jednání Sdružení obcí mikroregionu Hlinecko, kde lze vytvářet nové cyklotrasy či cyklostezky navazující a současné možnosti.</dd>
<dt>Turističtí průvodci</dt>
    <dd>Budeme pracovat na vzniku či obnově přehledných turistických průvodců s cyklistickými a
turistickými trasami. V podobě jak tištěné, tak v podobě digitální.</dd>
<dt>Propagace kulturních a sportovních akcí</dt>
    <dd>
- Zasadíme se renovaci webu města Hlinska a o celkové zlepšení mediální propagace.
- Větší frekvence kulturních a sportovních akcí pro občany všech věkových kategorií.</dd>
<dt>Zpřístupnění MFC</dt>
    <dd>Budeme usilovat o možnosti pořádání akcí v MFC pro všechny obyvatele. O možnost kompletní režie akce v rukou pořadatele (např. občerstvení).</dd>
<dt>Více aktivit pro obyvatele v důchodovém věku</dt>
    <dd>Budeme usilovat o zprostředkování společenských aktivit pro občany v důchodovém věku, například hry pétanque apod. Budeme se ptát na jejich názor a přání, jaké aktivity by v Hlinsku rádi měli možnost vykonávat.</dd>
<dt>Peníze z pokut</dt>
    <dd>Chceme, aby velká část z peněz, které jsou vybrány při nedodržováním rychlosti, byla rozdělena a investována do sportovních klubů, kultury, na pomoc hendikepovaným a dalších aktivit pro veřejnost.</dd>  
<dt>Pomoc hendikepovaným</dt>
    <dd>
- Chceme zlepšit dostupnost asistentů i zařízení pro postižené a snížit jejich finanční náročnost, abychom pomohli rodinám pečujícím o hendikepované.
- V rámci propojení generací a různých skupin obyvatelstva sympatizujeme s projekty, kde dochází ke spolupráci seniorů, dětí ve školkách a školách, postižených, podnikatelů a běžných občanů. Chceme bezbariérové, solidárně založené město, kde se setkávají všichni občané, tak, jak tomu bylo již za první republiky.
- Budeme usilovat o vyhovující klubovnu pro Svaz tělesně postižených dětí Hlinecka a zlepšení finanční podpory.
- Za pomoci podnikatelů se pokusíme zřídit chráněnou dílnu s méně náročnými pracemi, aby měla většina postižených občanů možnost zapojit se do pracovního života.</dd> 
</dl>


## Občanská společnost a bezpečí

**Šetrně k lidem – šetrně k přírodě. Politiku životního prostředí stavíme na přirozené motivaci, respektu k přírodě a účasti veřejnosti. Podpoříme ekologické chování domácností.
Bezpečnost je jedním z nejdůležitějších aspektů života ve městě, proto přicházíme s projektem Bezpečné Hlinsko, který by vedl k faktickému zvýšení bezpečnosti občanů a návštěvníku města. Přínos pro občany je v jasném specifikování odpovědných pracovníků za jejich bezpečnost v konkrétních lokalitách města, zjednodušením vzájemné komunikace s odpovědnými institucemi při řešení každodenních problémů, pořádáním tematických akcí, kurzů nebo poraden.**

## Veřejná prostranství a životní prostředí

<dl class="c-program-key-point-list">
    <dt>Parky</dt>
    <dd>Parky a veřejná prostranství by měli být a jsou místem, kde občané tráví svůj volný čas a relaxují, proto se zasadíme o revitalizaci parků ve městě, tak aby vzniklo více míst pro rodiny s dětmi apod.</dd>
    <dt>Podzemní kontejnery</dt>
    <dd>
Chceme pokračovat v budování podzemních kontejnerů na vytypovaná místa v centru a nejrušnějších místech sídliště.
Cílem je podpořit třídění, ale nenarušit kulturní a estetický dojem z našeho města.</dd>
    <dt>Energetická náročnost budov</dt>
    <dd>Vypracujeme analýzu na energetickou náročnost veřejných budov a sportovišť s cílem zjistit, kde by bylo vhodné investovat to modernizace s využitím obnovitelných zdrojů energie a úsporných technologií.</dd>
    <dt>Znečištění ovzduší</dt>
    <dd>Zkontrolujeme nadměrné znečištění ovzduší zápachem v místní části Kouty.</dd>
    <dt>Městská zeleň</dt>
    <dd> Pokud by ve městě došlo na kácení zeleně, prosadíme, že za každý pokácený kus vysadit na území města nový.
Celkově budeme podporovat výsadbu zeleně a její rozmisťování i do zastavěných částí.</dd>
    <dt>Zadržování vody v kraji</dt>
    <dd>
- Budeme podporovat projekty na zadržování dešťové vody v krajině, např. domácí nádrže či rezervoáry a následné použití vody na zalévání či splachování.
- Jsme pro budování zádržných rybníků i jezírek jak ve městě, tak v jeho okolí</dd>
    <dt>Nabíječky</dt>
    <dd>Vzhledem ke zvyšujícímu se podílu aut na elektrický pohon a snahou výrobců k těmto vozům přecházet budeme prosazovat vybudování nabíjecí stanice pro tyto vozy, čímž věříme, že se
Hlinsko stane další zastávkou pro lidi využívající tento typ pohonu.</dd>
    <dt>Veřejné osvětlení</dt>
    <dd>Budeme usilovat o provedení analýzy veřejného osvětlení, na jejímž základě lze zažádat o dotační tituly a provést modernizaci na úsporné technologie.</dd>
</dl>

## Svoboda a podpora občanů i podnikatelů

<dl class="c-program-key-point-list">
    <dt>Vyhláška o regulaci provozní doby hostinských zařízení</dt>
    <dd>
- Budeme usilovat o zrušení vyhlášky č. 2/2018, kterou přijalo zastupitelstvo v březnu tohoto roku. Vyhláška dle našeho názoru přímo omezuje lidské svobody, což nesmíme již nikdy dovolit. Tímto represivním opatřením naše město opět ztratilo část atraktivity, my ji chceme několikanásobně navrátit.
- nabídneme iniciátorům vyhlášky debatu a budeme hledat řešení nedotýkající se lidských svobod.</dd>
    <dt>Podpora občanů a podnikatelů</dt>
    <dd>
- Zavedeme Podnikatelské dny, budou jakýmsi veletrhem místních firem. Podnikatelé tak seznámí
občany se službami a produkty, které jsou dostupné přímo v Hlinsku, čímž věříme, že se zvýší
nejen povědomí místních, ale také popularita firem. Tento den lze také využít jakožto výbornou
příležitost pro získání nového zaměstnání či zaměstnanců. V neposlední řadě tím chceme obě
skupiny více sblížit a vytvořit tak přátelskou místní ekonomiku.
- Zasadíme se o lepší výběrová řízení a tím i následně větší možnosti přidělování městských
zakázek do rukou místních podnikatelů, čímž opět utužíme funkčnost a efektivitu Hlinecké
ekonomiky a vztah podnikatelů s radnicí. Peníze občanů mají zůstat v jejich městě.
- Rozvíříme debatu o učňovském školství, chceme, aby se u nás či v blízkém okolí vychovávali
vhodní lidé pro místní firmy a ty tak nemuseli sahat pro agenturní zaměstnance. Budeme
vytvářet tlak na Krajský úřad o řešení otázky učňovského školství u nás.
- Zavedeme pro podnikatele inzerci zdarma nebo za symbolický poplatek v Hlineckém zpravodaji.
- Chceme, aby město několikrát ročně pozvalo podnikatele ke kulatému stolu a řešili s nimi možnosti, inovace a projekty, které by bylo ku prospěchu občanů.</dd>
</dl>

## Bezpečné Hlinsko

<dl class="c-program-key-point-list">
    <dt>Radary</dt>
    <dd>
- Jsme pro přesunutí radarů na krizová místa, kde mohou pracovat pro bezpečnost občanů, ne
pouze pro sbírání pokut.
- Chceme přinést debatu o možnosti změny stávajících statických radarů na úsekové, které by
byly použity pouze v rizikových a pro občany nebezpečných místech nebo zpomalovací semafory.</dd>
    <dt>Městská policie</dt>
    <dd>
- Strážníci Městské policie musí být v kontaktu s lidmi a přispívat tak k ochraně a bezpečnosti občanů i jejich majetku, proto jsme pro více pochůzek nebo pořízení elektrokol.
- Zavedení monitoringu služebního telefonu a automobilu pro lepší přehled o činnosti a dohled
nad vyřízením hlášení a požadavků občanů.
- Optimalizace služeb dle vytíženosti, zejména o víkendech a různých událostech</dd>
    <dt>Osvětlení ulic</dt>
    <dd>V Hlinsku se nachází nedostatečně osvětlená místa, proto chceme mezi občany vytvořit anketu, tato místa určit a následně prosazovat kroky pro jejich lepší osvětlení.</dd>
    <dt>Kriminalita a její prevence</dt>
    <dd>
- Vytvoření analýz kriminality, jako například krádeže v obchodech, vykrádání automobilů,
nemovitostí nebo krádeže cyklistických kol včetně informování občanů o stavu, vývoji a typech
trestné činnosti.
- Vytvoření koordinátora prevence kriminality.</dd>
    <dt>Prevence</dt>
    <dd>
- V rámci prevence budeme pracovat a usilovat zejména o činnosti, jako jsou kurzy sebeobrany
pro ženy, přednášky pro seniory a zvyšování jejich bezpečnosti, dluhové poradenství, romský
mentoring, cizinecký mentoring, prevence rizik v prostředí internetu.
-  Je též nutné zaměřit se na problémové agenturní zaměstnávání a ubytovny. Město na tuto
skutečnost musí reagovat. Budeme usilovat o zřízení komise, jejíž prací bude připravit projekt,
který bude tuto problematiku řešit a ochrání naše životní hodnoty, které jsme historicky
zdědili po předcích. Nesmí být porušovány zákony České republiky, hygiena, revize atd.
Zřídíme veřejné městské diskuzní fórum, kde budou mít všichni občané Hlinska možnost
vyjádřit se svobodně k tomuto tématu a navrhnout řešení.</dd>
</dl>
